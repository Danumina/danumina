1 - ක්රිස්තුස් වහන්සේ පාලකයා ලෙස පෙන්වන රෝමයේ සාන්ත පුඩෙන්සියානා බැසිලිකා හි මොසෙයික් චිත්‍රයක්
2 - වැඩහිඳින බුද්ධ ප්‍රතිමාවක්, තායිලන්තයේ හමුවන 15 වන සියවසට අයත් ලෝකඩ පිළිමයකි
3 - අල් කුර්ආනය කියවන මුස්ලිම් දැරියක්
4 - දේවානගරි අක්ෂර මාලාවේ එන ඕම් අක්ෂරය
5 - ඉන්දියාවේ වයඹදිග පන්ජාබ්හි අමරිට්සර් හි පිහිටි රන් පන්සල නොහොත් හර්මන්දිර් සාහිබ්, සීක් ආගමික ස්ථානයකි.
6 - ඉස්ලාම් වන්දනාකරුවන්ගෙන් පිරීගිය සෞදි අරාබියේ මක්කාව
7 - ජපානයේ කියෝටෝ හි ෆුෂිමි ඉනාරි ෂින්ටෝ දේවස්ථානය.
7b ජපානයේ ඉට්සුකුශිමා දේවාලයේ ටෝරී ද්වාරය
8 - ඩාවෝ දහමේ එන ටයිජිටු සංකේතය 
9 - ඩාවෝ දහම, බුද්ධාගම සහ කොන්ෆියුෂියානුවාදය යන ආගම් තුනක එකතුවක් සහිත ආරාමයක් වන චීනයේ හෙන්ග්ෂන්හි එල්ලෙන ආරාමය.
10 - ඩාවෝ දහමේ එන ලාඕසිගේ මූර්තිය චීනයේ ෆුජියන් පළාතේ ක්වාන්ෂෝ නගරයට උතුරින් පිහිටා ඇත.
11 සීක් දහමේ ආරම්භකයා ලෙස සැලකෙන ගුරු නානාක් සහ ඔහුගේ අනුප්‍රාප්තිකයින් නව දෙනා 
12 ගුරු නානාක් උපත ලද බව සැලකෙන ගුරුද්වාරය, පන්ජාබයේ නන්කානා සාහීබ්හි පිහිටා ඇත.  
13 ඊශ්‍රායලයේ ජෙරුසලම යුදෙව් දහමේ ප්‍රධාන ආගමික ස්ථානයයි. 
14 දකුණු වියෙට්නාමයේ, තායි නින්හි චාවෝ ඩයි පන්සල 
15 ස්වාමි විවේකානන්ද
16.ඉන්දුනීසියාවේ බෝරෝ බුදූර්, ලොව විශාලතම බෞද්ධ පන්සල
17. සයිබීරියානු ශාමන්වරයෙක් 

 ලෝකයේ වැඩිදෙනෙක් අදහන ආගම කුමක්ද?

ලෝකයේ ප්‍රධාන ආගම් කොටස් දෙකකට බෙදේ. ක්‍රිස්තියානි ධර්මය, යුදෙව් ආගම සහ ඉස්ලාම් වැනි අබ්‍රහ්මික එනම් ඒක දේවවාදී ආගම් සහ හින්දු, බුද්ධාගම, සික් දහම වැනි ආගම් ඇතුළත් ඉන්දියානු ආගම් ඒවා වේ. 

ලෝකයේ ප්‍රධාන ආගම් අතුරින්, බිලියන දෙකකට වඩා අනුගාමිකයන් සිටින විශාලතම ආගම ක්‍රිස්තියානි ධර්මය වේ.
ක්‍රිස්තියානි ධර්මය පදනම් වී ඇත්තේ ජේසුස් ක්‍රිස්තුස්ගේ ජීවිතය හා ඉගැන්වීම් මත වන අතර එය ආසන්න වශයෙන් අවුරුදු 2,000 ක් පැරණි ය. 
එහි විශාලතම කණ්ඩායම් වන්නේ රෝමානු කතෝලික පල්ලිය, නැගෙනහිර ඕතඩොක්ස් පල්ලි සහ රෙපරමාදු පල්ලි වන අතර එහි පූජනීය සටහන බයිබලයයි. 
සියවස් ගණනාවක් පුරා, ක්‍රිස්තියානි ධර්මය ලොව පුරා මිෂනාරිවරුන් සහ යටත් විජිතවාදීන් හරහා වර්ධනය වී ඇත.

ලොව පුරා අනුගාමිකයන් බිලියන 1.8 ක් සිටින බවට ඇස්තමේන්තු කර ඇති දෙවන වඩාත් බහුලව භාවිතා වන ආගම ඉස්ලාමයයි. එය ක්‍රි.ව. 7 වන සියවසේ මක්කමෙහි (නූතන සෞදි අරාබියේ නගරයකි) ආරම්භ වූ අතර එය ව්‍යාප්ත කරන ලද්දේ මුහම්මද් නබි (ක්‍රි.ව. 570–632) විසිනි. 
ඉස්ලාමයේ අනුගාමිකයන් දෙවියන්ගේ අවසාන අනාගතවක්තෘවරයා යැයි විශ්වාස කරති. ඉස්ලාමයේ සඳහන් වන්නේ අල්ලාහ් ලෙස හඳුන්වන දෙවියන්ගේ ඉගැන්වීම් අල් කුර්ආනය නමින් හැඳින්වෙන ශුද්ධ ග්‍රන්ථයක ලියා ඇති බවයි. බොහෝ මුස්ලිම්වරු ඉස්ලාමයේ ප්‍රධාන ශාඛා දෙකෙන් එකකට අයත් වෙති. 
සුන්නි මුස්ලිම්වරුන් ඉන් සියයට 80 ක් පමණ වන අතර ෂියා මුස්ලිම්වරුන් දළ වශයෙන් සියයට 15 ක් පමණ වේ. ඉතිරි සංඛ්‍යා කුඩා නිකායන්ට අයත් වේ.

බිලියන 1.1 ක් පමණ අනුගාමිකයන් සිටින හින්දු ධර්මය ලෝකයේ තුන්වන විශාලතම ආගම වන අතර ලොව පැරැණිතම ආගම ලෙස සැලකේ.   එහි විශ්වාසයන් හා භාවිතයන් අවම වශයෙන් ක්‍රි.පූ. 2000-1500 තරම්, එනම් මීට වසර 4000කට එපිට ඈත අතීතයට දිව යයි. 
හින්දු ධර්මය මූලික වශයෙන් ඉන්දියාව (ජනගහනයෙන් සියයට 80 ක් පමණ හින්දු ලෙස හඳුනා ගනී), නේපාලය සහ ඉන්දුනීසියාව තුළ ක්‍රියාත්මක වේ. හින්දු ආගමේ ආරම්භය ගැන එතරම් සාක්‍ෂි නැති නමුත් එහි එන ඉගැන්වීම් අදහන්නන්ගේ ජීවිතයේ සෑම අංශයකටම පාහේ බලපායි. 
බටහිර රටවල හින්දු ආගමේ සමහර අංග ඉතා ජනප්‍රිය වී තිබේ, එනම් යෝගා පුහුණුව මෙන්ම රෝගාබාධ හඳුනාගෙන ප්‍රතිකාර කිරීම සඳහා චක්‍ර (ශරීරය පුරා ඇති ශක්ති ලක්ෂ්‍ය) භාවිතා කිරීමයි. දේවානගරි අක්ෂර මාලාවේ එන ඕම් අක්ෂරය, හින්දු ආගමේ ආගමික සංකේතයක් ලෙස භාවිතා කරයි. 
ස්වාමි විවේකානන්ද, හින්දු ධර්මය හා යෝග ශාස්ත්‍රය, යුරෝපයට හා ඇමෙරිකාවට ගෙනයමින් හින්දු දහම ලෝක ආගමක් බවට පත්කළ ප්‍රධානතම පුද්ගලයායි.  

ලොව පුරා පැතිරී ඇති සිව්වන ආගම වන්නේ බුද්ධාගමයි. බුදුදහමට ලොව පුරා මිලියන 500 ක් අනුගාමිකයන් සිටින අතර චීනයේ පමණක් මිලියන 250 කට වැඩි සංඛ්‍යාවක් සිටී. ගෞතම බුදුන්ගේ ඉගැන්වීම් මත පදනම්ව මෙම ආගම ඉන්දියාවේ ආරම්භ කරන ලද්දේ මීට වසර 2500 කට පමණ පෙරය.
ථේරවාද බුද්ධාගම සහ මහායාන බුද්ධාගම ලෙස  බුද්ධාගමේ ප්‍රධාන ශාඛා දෙකක් තිබෙන අත‍ර, බුද්ධාගමේ මූලධර්ම අතර අවිහිංසාවාදය සහ ජීවිතයේ සෑම අංශයකටම ගැළපෙන ආචාර ධර්ම සමුහයක්  තිබේ. 

අනුගාමිකයන් ගණන මත පදනම්ව ඊළඟට බහුලව භාවිතා වන ආගම් ලෙස,

ෂින්ටෝ දහම (අනුගාමිකයන් මිලියන 104 පමණ සිටී). ක්‍රි.ව. 8 වන සියවසේදී පමණ ජපානයේ අවිධිමත් ලෙස ඇතිවුණු ෂින්ටෝ දහම තුළින් බොහෝ දෙවිවරුන්ගේ පැවැත්ම විශ්වාස කරයි. 
එය සාම්ප්‍රදායික අර්ථයෙන් සංවිධානාත්මක ආගමක් නොවුවත් ජපානයේ බොහෝ සංස්කෘතික අංගවලට පදනම්ව ඇත්තේ ශින්ටෝ දහමයි. 
එම නිසා ශින්ටෝ දහම, වඩාත් දේශීය මෙන්ම ස්වභාවධර්මය සමඟ ඇතිවුණු දහමක් ලෙස පිළිගැනේ.  එම ආගමේ අනුගාමිකයින් ශින්ටෝවරුන් ලෙස හැඳින්වේ. ශින්ටෝ දහමේ එන ටෝරී ද්වාරය එම ආගමේ ප්‍රධානතම සංකේතයයි.

සික් ආගම (අනුගාමිකයන් මිලියන 25ක් පමණ). සීක් ආගම, ඉන්දියාවේ පන්ජාබ් ප්‍රදේශයේ, එනම් වර්ථමාන පාකිස්ථානයේ ක්‍රි.ව. 1500 දී පමණ ආරම්භ වී ඇත. එම දහම පදනම් වී ඇත්තේ ගුරු නානාක් සහ ඔහුගේ අනුප්‍රාප්තිකයන් නව දෙනාගේ ඉගැන්වීම් මත ය.  
15 වන සියවසේ මැදභාගයේ, මුගල් අධිරාජ්‍යයේ පිබිදීමත් සමඟ, සීක් වරුන් විනාශ කිරීම හා ඉස්ලාම් දහමට බලෙන් හැරවීම නිසා, සීක් දහම අඩපණ වූ බව සැලකේ.

යුදෙව් ආගම (අනුගාමිකයන් මිලියන 14 ක් ). මෙම ඒක දේවවාදී ආගම ක්‍රි.පූ. 8 වන සියවසේදී පමණ මැද පෙරදිග පිහිටුවා ඇති අතර අද වන විට ඕතඩොක්ස් යුදෙව්වාදය, කොන්සර්වේටිව් යුදෙව්වාදය සහ ප්‍රතිසංස්කරණ යුදෙව්වාදය ලෙස ප්‍රාථමික ශාඛා තුනකින් සමන්විත වේ.  
යුදෙව්වන්ගේ ආගම වන යුදෙව් දහම, ලොව පැරණිතම අබ්‍රහ්මික ආගමයි. ක්‍රිස්තියානි හා ඉස්ලාම් යන ප්‍රධාන අබ්‍රහ්මික ආගම් වලට මුලික වුණු  ආගම වන්නේද යුදෙව් දහමයි. හීබෘ බයිබලය එහි ප්‍රධාන ආගමික සටහනයි.

ඩාවෝවාදය (අනුගාමිකයන් මිලියන 12 ක්). මීට වසර 2,000 කට පමණ පෙර චීනයේ හේනාන් ප්‍රදේශයේ බිහිවූ අතර චීනය හා අනෙකුත් නැගෙනහිර ආසියානු රටවල සංස්කෘතියට ප්‍රධාන වශයෙන් බලපෑ ආගම වන්නේ ඩාවෝ දහමයි. තාඕවාදය ලෙසද  හැඳින්වෙන මෙම දහමේ ලාඕසි මුල්ම දාර්ශනිකයෙකි. 
ඔහුගේ ඇදහිලිවල මූලික සටහන් ලෙස ඩාවෝඩෙජිං ලියා ඇති බව විශ්වාස කෙරේ.

කොරියානු ෂාමනිස්වාදය (අනුගාමිකයන් මිලියන 10). ලෝකයේ පැරණිතම ආගම්වලින්  එකක් වන අතර උතුරුදිග ආසියානු කලාපයේ රටවල එනම්, චීනය, කොරියාව, කසකස්ථානය, මොන්ගෝලියාව, ජපානය යන රටවල අනුගාමිකයින් වැඩි පිරිසක් සිටී. මෙම ඇදහිල්ල සාම්ප්‍රදායික කොරියානු සංස්කෘතිය හා ඉතිහාසය සමඟ සමීපව සම්බන්ධ වී ඇති අතර එහි අනුගාමිකයන් මියගිය ආත්ම  වල උදව්වෙන් ලෙඩ සුව කිරීම, වෙනත් ලෝක හා සම්බන්ධ වීම කෙරෙහි දැඩි විශ්වාසයක් තබයි. 

චාවෝ ඩයි (අනුගාමිකයන් මිලියන 4.4). 1926 දී වියට්නාමයෙන් ආරම්භ වූ මෙම දහම ආරම්භ කරන ලද්දේ එන්ගෝ වැන් චියූ විසිනි. මෙම ආගම තුළ බුදු දහම, කන්ෆියුසිස් ධර්මය, යුදෙව් දහම, ක්‍රිස්තියානි ධර්මය සහ ඩාවෝ ධර්මය ඇතුළු තවත් බොහෝ ආගම්වල අංගයන් ඇතුළත් කර ඇති අතර ආදරය, සාමය සහ ඉවසීම ප්‍රවර්ධනය කරන නව දහමකි.
