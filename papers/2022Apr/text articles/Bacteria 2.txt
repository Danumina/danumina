part 2

1 - ඕලන්ද ජාතික විද්‍යාඥ ඇන්ටනි වෑන් ලීවෙන්හෝක්, අන්වීක්ෂයක් ආධාරයෙන් බැක්ටීරියා නිරීක්ෂණය කල පළමු පුද්ගලයා විය.
2 - ඇන්ටනි වෑන් ලීවෙන්හෝක්ගේ තනි කාච අන්වීක්ෂයේ අනුරුවක්
3 - ජර්මානු ජාතික විද්‍යාඥ පෝල් එර්ලිච් - බැක්ටීරියා රෝගයකට එරෙහිව පළමු ප්‍රතිජීවක ඖෂධය නිපදවන ලැබුවේය.
4 - ක්‍රිස්ටියන් ගොට්ෆ්‍රයිඩ් එහෙන්බර්ග් 1828 දී "බැක්ටීරියම් (bacterium)" යන වචනය හඳුන්වා දුන්නේය. 
5 - ලුවී පාස්චර්
6 - ලුවී පාස්චර් ඔහුගේ විද්‍යාගාරයේ පරීක්ෂණවල නිරත වෙමින් 
7 - වෛද්‍ය වෘත්තීමය කටයුතු වලදී දෑත් පිරිසිඳු කිරීමේ අවශ්‍යතාවය ගැන මුලින්ම කියූ විද්‍යාඥ ඉග්නස් සෙමෙල්විස්
8 - වෛද්‍ය ජෝසෆ් ලිස්ටර්
9 - ක්ෂය රෝගය පිලිබඳ පර්යේෂණ වල නිරත වෙමින් රෝග හා සම්බන්ධ විෂබීජ න්‍යාය ලොවට ඉදිරිපත් කල රොබට් කොච්
10 - බැක්ටීරියා විද්‍යාවේ ප්‍රධාන නිර්මාතෘවරයෙකු යැයි සැලකෙන ෆර්ඩිනන්ඩ් කෝන්

# බැක්ටීරියා විද්‍යාවේ ඉතිහාසය

1676 දී ඕලන්ද ජාතික විද්‍යාඥ ඇන්ටනි වෑන් ලීවෙන්හෝක් විසින් බැක්ටීරියාව ප්‍රථම වරට නිරීක්ෂණය කරන ලද්දේ ඔහුගේම නිර්මාණයක් වූ තනි කාච අන්වීක්ෂයක් භාවිතා කරමිනි. 
ඉන්පසු ඔහු සිය නිරීක්ෂණ ලන්ඩන් රාජකීය සංගමයට ලිපි මාලාවක් මගින් ප්‍රකාශයට පත් කළේය. 
ඔහුගේ නිරීක්ෂණ සරල කාච අන්වීක්ෂයට ලබාගත හැකි ප්‍රමාණයට සීමා වූ  නමුත් එය විද්‍යා ඉතිහාසයේ කැපී පෙනෙන සොයාගැනීමක් වුනි. 
ඉන් ශතවර්ෂයකට අධික කාලයක් තිස්සේ වෙනත් කිසිවෙකු ඒවා නැවත නිරීක්ෂණය කලේ නැත. 
ඔහුගේ නිරීක්ෂණවලට ලක්වූ වැසි ජලයේ සිටි ප්‍රෝටොසෝවාවන් ඔහු විසින් ඇනිමල්කියුල්ස්(animalcules) ලෙස නම් කළේය. 
සෛල විද්‍යාවේ වඩාත් මෑත සොයාගැනීම් වලට ඔහුගේ සොයාගැනීම් අතිශය වැදගත් විය.

විවිධ ආහාරවල වෙසෙන ක්ෂුද්‍ර ජීවීන් වර්ධනය වෙමින්, එම ආහාර පැසවීම කරන බව ලුවී පාස්චර් විසින් 1859 දී ලොවට ඉදිරිපත් කළේය. 
රෝග හා සම්බන්ධ විෂබීජ පිළිබඳ මුල් කාලීන උපදේශකයෙකු ලෙස කටයුතු කල ලුවී පාස්චර් ගේ සමකාලීනයෙකු වූ රොබර්ට් කොච්ද මෙම මතයන් සනාථ කළේය.

ඔවුන්ට පෙර එනම් 1840 වසරේදී පමණ ඉග්නස් සෙමෙල්විස් හා ජෝසෆ් ලිස්ටර් යන විද්‍යාඥයින් දෙදනා, වෛද්‍ය වෘත්තීමය කටයුතු වලදී දෑත් පිරිසිඳු කිරීමේ අවශ්‍යතාවය ගැන ලියා පළකර තිබු මුත්, 
එවකට සිටි වෛද්‍යවරුන් ඔවුන්ගේ මතයන් බැහැර කරන ලදී. 

එහෙත් වෘත්තියෙන් ශල්‍ය වෛද්‍යවරයෙකු වූ ජෝසෆ් ලිස්ටර්, ඔහුගේ රෝහලෙහි දෑත් පිරිසිඳු කිරීමේ වැදගත් කම දැනුවත් කරමින් පවත්වාගෙන ගියේය. 
ඔහුගේ අදහස වුයේ  රෝග හා සම්බන්ධ ක්ෂුද්‍ර ජීවීන් සත්ව දේහවල තව තවත් වර්ධනය වෙමින් රෝග ඇති කරන බවයි. මෙම අදහස ඊට වසර 30කට පමණ පසුව එනම් 1870දී පමණ වඩාත් ශක්තිමත් වෙමින් ලොව පුරාම පැතිරුණි.

වෛද්‍ය ක්ෂුද්‍රජීව විද්‍යාවේ පුරෝගාමියෙකු වන රොබට් කොච්, කොලරාව, ඇන්ත්‍රැක්ස් සහ ක්ෂය රෝගය පිළිබඳව පර්යේෂණ කටයුතු කළේය. 
1905 දී කොච් විසින් කරන ලද ක්ෂය රෝගය පිළිබඳ පර්යේෂණ වලදී රෝග පිළිබඳ ඔහුගේ විෂබීජ න්‍යාය සනාථ කරන ලදී. ඒ සඳහා ඔහුට නොබෙල් ත්‍යාගයද හිමි විය.
කෝච්ගේ උපකල්පන හා ඔහු විසින් සකස් කළ නිර්ණායක අදටත් ක්ෂුද්‍රජීව විද්‍යාවේ භාවිතා වේ.

1870 වසරේ සිට බැක්ටීරියා අධ්‍යයනය කරමින් ඒවායේ හැඩය හා ස්වරුපය අනුව වර්ගීකරණය කල ෆර්ඩිනන්ඩ් කෝන් බැක්ටීරියා විද්‍යාවේ ප්‍රධාන නිර්මාතෘවරයෙකු යැයි කියනු ලැබේ.

බොහෝ රෝග සඳහා බැක්ටීරියා හේතු වන බව දහනව වන සියවසේදී දැන සිටියද පලදායී ප්‍රතිකාර නොතිබුණි. 
1910 දී පෝල් එර්ලිච් විසින් ට්‍රෙපොනෙමා පැලිඩම් නමින් හඳුන්වන සිෆිලිස් ඇති කරන බැක්ටීරියාවට එරෙහිව පළමු ප්‍රතිජීවක ඖෂධය නිපදවන ලදී. ප්‍රතිශක්ති විද්‍යාව පිළිබඳ ඔහුගේ සේවය වෙනුවෙන් එර්ලිච්ට 1908දී නොබෙල් ත්‍යාගයද හිමි වුනි.



