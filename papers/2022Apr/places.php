<?php require_once '../../template/header.php'; ?><script>document.title = 'දැනුමිණ | පුදුම හිතෙන තැන්';document.querySelector('[data-class=heading]').textContent = 'ඉන්කාවරුන්ගේ නැතිවුණු නගරය, මාචු පික්චු - දෙවන කොටස';document.querySelector('.prev-article-btn').lastElementChild.innerText = 'ප්‍රකට චරිත';document.querySelector('.next-article-btn').firstElementChild.innerText = 'රටක වතගොත';document.querySelector('.prev-article-btn').setAttribute('href','./biography.php');document.querySelector('.next-article-btn').setAttribute('href','./country.php');</script><figure><img src='./images/places/0.jpg'><figcaption>මාචු පික්චුහි පැනරෝමා ඡායාරූපයක් </figcaption></figure><h6>හමුවීම සහ ඇමෙරිකානු ගවේෂණ</h6><p class='has-text-justified'>මාචු පික්චු පිහිටා තිබුණේ කුස්කෝ හි ඉන්කා අගනුවර සිට කිලෝමීටර් 80 ක් (සැතපුම් 50 ක්) දුරින් වුවද,
ස්පාඤ්ඤ ජාතිකයන් එය කිසි විටෙකත් සොයා නොගත් අතර වෙනත් බොහෝ  ප්‍රදේශ වලට ඔවුන් කල ආකාරයට එය කොල්ලකෑමට හෝ විනාශ කිරීමට සමත් නොවුනි.</p><p class='has-text-justified'>ශතවර්ෂ ගණනාවක් පුරා, අවට වනාන්තරය භූමිය අභිබවා ගිය අතර, එය තිබෙන බවට ආසන්න ප්‍රදේශයෙන් පිටත ස්වල්ප දෙනෙක් පමණක් දැන සිට ඇත.
1867 දී ඔගස්ටෝ බර්න්ස් නම් ජර්මානු ජාතිකයා මාචු පික්චු ගවේෂණය කර ඇති බවත් සමහර සාක්ෂි වලට අනුව ජර්මානු ඉංජිනේරු ජේ. එම්. වොන් හැසෙල් මීට පෙර මෙහි ගොස් ඇති බවටත් 1874ට පෙර සිතියම්වල  මාචු පික්චු සටහන්ව තිබීමෙන් පෙනී යයි.
</p><div class='columns'><div class='column is-8'><p class='has-text-justified'>1911 දී ඇමරිකානු ඉතිහාසඥයෙකු හා ගවේෂකයෙකු වූ හීරාම් බිංහැම් පැරණි ඉන්කා අගනුවර සොයමින් කලාපය පුරා සංචාරය කළ අතර මෙල්චෝර් ආර්ටෙගා නම් ගම්වැසියෙකු විසින් ඔහුව මචු පික්චු වෙත ගෙන ගොස් ඇත.
බිංහැම්ගේ එම සංචාරයේදී ඔගස්ටින් ලිසරාගා යන නම සහ 1902 වසරේ දිනයක් අඟුරු වලින් මාචු පික්චුහි බිත්තියක ලියා තිබී හමුවී ඇත.
</p><p class='has-text-justified'>එනිසා එහි නටබුන් ප්‍රථම වරට සොයාගත්තේ බිංග්හැම් නොවූවත්, මාචු පික්චු ජාත්‍යන්තර අවධානයට යොමු කළ විද්‍යාත්මක සොයාගැනීම්කරු ලෙස ඔහු සලකනු ලබයි.
ඉන්පසුව ප්‍රධාන පර්යේෂණ හා කැණීම් කටයුතු සඳහා බිංග්හැම් 1912 දී තවත් ගවේෂණයක් සංවිධානය කළේය.
</p></div><div class='column is-4'><figure><img src='./images/places/5.jpg'><figcaption>ඔගස්ටින් ලිසරාගා විසින් ලියන ලද යැයි සැලකෙන ඔහු පැමිණි වර්ෂය - 1902</figcaption></figure></div></div><h6>පළමු ඇමෙරිකානු ගවේෂණය</h6><div class='columns'><div class='column is-9'><p class='has-text-justified'>එවකට යේල් විශ්ව විද්‍යාලයේ කථිකාචාර්යවරයෙක් වූ බිංහැම්  1909 දී සන්තියාගෝහි පෑන්-ඇමරිකානු විද්‍යාත්මක සම්මේලනයෙන් ආපසු පැමිණිමෙන් පසුව පේරු හරහා ගමන් කළ අතරවාරයේ අපුරිමාක් නිම්නයේ චොක්කෙක්විරෝ හි ඉන්කා නටබුන් ගවේෂණය කිරීමට ආරාධනාවක් ලැබුණි.
ඔහු 1911 යේල් පේරු ගවේෂණය සංවිධානය කළේ ඉන්කා අගනුවර සෙවීම සඳහා වන අතර එම නගරය පුරාවෘත වල එන විට්කොස්(විල්කාබම්බා) නගරය යැයි සැලකීය.
ඒ සඳහා ඔහු ලීමා හි ප්‍රධාන ඉතිහාසඥයින්ගෙන් කෙනෙකු වන කාලෝස් රොමේරෝගෙන් උපදෙස් ලබා ගත්තේය.
</p><p class='has-text-justified'>ඔවුන් ඇන්ටෝනියෝ ඩි ලා කලන්චාගේ ඔගස්ටීනියානුවන්ගේ වංශකථාව කෘතියෙන් පර්යේෂණ අරඹන ලදී.  එම කෘතියෙන් කියැවුණේ විට්කොස් පවතින්නේ "මිරිදිය දිය උල්පතක් මත විශාල සුදු පර්වතයක් අසල" බවය.
නැවත කුස්කෝ වෙත පැමිණි බිංග්හැම්, විශේෂයෙන් උරුබම්බා ගඟ දිගේ කලන්චා විසින් ඔහුගේ කෘතියේ සඳහන් කළ ස්ථාන ගැන ඒ ආශ්‍රිත වැවිලිකරුවන්ගෙන් විමසීය.
එහිදී එක් පැරැන්නෙක් පැවසුවේ මාචු පික්චු කඳු මුදුනේ එවැනි සිත් ඇදගන්නා සුළු නටබුන් දුටු බවයි.
මෙලෙස නටඹුන් සොයා පැමිණි තවත් ගවේශකයෙකු වූ  චාල්ස් වීනර් ද හුආනා පික්චු සහ මාචු පික්චුහි නටබුන් ගැන අසා ඇති නමුත් ඒවා වෙත ළඟා වීමට නොහැකි වූ බව බිංග්හැම්ට පසුව දැනගන්නට ලැබුණි.
</p></div><div class='column is-3'><figure><img src='./images/places/2-1.jpg'><figcaption>ඇන්ටෝනියෝ ඩි ලා කලන්චාගේ ඔගස්ටීනියානුවන්ගේ වංශකථාව කෘතියේ කොටසක්, 1638 වර්ෂය  </figcaption></figure></div></div><p class='has-text-justified'>තොරතුරුවලින් සන්නද්ධවූ බිංහැම් උරුබම්බා ගඟ දිගේ ගවේෂණය ආරම්භ කළේය. ගවේෂණ මාර්ගයේ හමුවෙන ප්‍රදේශවාසින්ගෙන් ඔහු ඉල්ලා සිටියේ මිරිදිය දිය උල්පතක් මත විශාල සුදු පර්වතයක් ඇත්නම් පවසන ලෙසයි.
</p><div class='columns'><div class='column is-8'><p class='has-text-justified'>මැන්ඩෝර් පම්පාහි පදිංචිකරුවෙකු, ගොවියෙකු හා තානායම්කරුවෙකුවූ මෙල්චෝර් ආර්ටෙගාගෙන් කරුණු  විමසීමේදී ඔහු පැවසුවේ හුආනා පික්චු කදු මුදුනේ ඇති විශිෂ්ට නටබුන් ගැන තමා දන්නා බවයි.
ඊළඟ දවසේ, ජූලි 24, ආර්ටෙගා විසින් බිංහැම් සහ සාජන්ට් කැරස්කෝ සමගින් උරුබම්බා ගඟ හරහා තාවකාලික දැව පාලමක් ඉදිකරමින් හුආනා පික්චු කන්දට පැමිණුනි.
</p><p class='has-text-justified'>කන්ද මුදුනේ කුඩා පැල්පතක් හමු වූ අතර එහි ක්වෙචුවා භාෂාව කතා කරන, රිචඩ් සහ අල්වරෙස් නමින් යුවළක් වාසය කළේය. ඔවුන් මීට වසර හතරකට පෙර සිට පිරිසිදු කළ මාචු පික්චු කෘෂිකාර්මික ටෙරසයන් මත ගොවිතැන් කරමින් සිට ඇත. </p></div><div class='column is-4'><figure><img src='./images/places/2.jpg'><figcaption>මෙල්චෝර් ආර්ටේගා, උරුබම්බා ගඟ තරණය කරමින් - 1911 ජුලි 24</figcaption></figure></div></div><div class='columns'><div class='column is-4'><figure><img src='./images/places/1-4.jpg'><figcaption>සාර්ජන්ට් කැරස්කෝ සහ පැබ්ලිටෝ මාචු පික්චු බිමේදී - 1911 ජූලි 24</figcaption></figure><figure><img src='./images/places/1-5.jpg'><figcaption>එස්පරිටු පම්පා ගවේෂණ වලදී, බින්හැම් දේශීය මඟ පෙන්වන්නෙකු සමඟ</figcaption></figure></div><div class='column is-8'><p class='has-text-justified'>ඔවුන්ගේ 11 හැවිරිදි පුතු පැබ්ලිටෝ, බිංග්හැම් ඇතුළු පිරිස කඳු මුදුන දිගේ නටබුන් නගරය කරා ගෙන ගියේය.
</p><p class='has-text-justified'>කෘෂිකාර්මික කටයුතු සදහා ගොවීන් විසින් භාවිතා කරන ලද ටෙරසයන් හැර අනෙක් නටබුන් බොහෝ දුරට වෘක්ෂලතාදියෙන් වැසී තිබුණි. මේ නිසා බිංහැම්ට නටබුන් කලාපයේ සම්පූර්ණ ප්‍රමාණය නිරීක්ෂණය කිරීමට නොහැකි විය.
ප්‍රධාන ගොඩනැගිලි කිහිපයක ඉන්කාවරුන්ගේ ගල් වැඩවල මූලික සටහන්, මිනුම් සහ ඡායාරූප ලබා ගත්තේය. නටබුන් වල මුල් අරමුණ ගැන බිංග්හැම්ට පැහැදිලි නැති නමුත් එය විට්කොස් නගරය පිළිබද කලෙන්චාගේ විස්තරයට ගැලපෙන බවට කිසිදු සාක්ෂියක් නොමැති බව තීරණය කළේය.</p><p class='has-text-justified'>මෙම ගවේෂණය උරුබම්බා සහ විල්කබාම්බා ගංගා දක්වා ඉදිරියට ගිය අතර එහිදී ඔවුන්ට සොයා ගත හැකි සියලු නටබුන් පරීක්ෂා කර බැලීය.
</p><p class='has-text-justified'>ප්‍රදේශවාසීන්ගේ මඟ පෙන්වීම මත බිංග්හැම් පැරණි ඉන්කා අගනුවර වන විට්කොස් (එවකට රොසස්පාටා ලෙස හැඳින්වේ) සහ ඒ අසල පිහිටි චුකිපාල්ටා දේවාලය නැවත සොයාගෙන නිවැරදිව හඳුනා ගත්තේය.
පසුව ඔහු පාම්පකොනාස් නිම්නය(Pampaconas Valley) හරහා ගොස් එස්පිරිටු පම්පා හි වනාන්තරයේ නිධන්ගතව තිබු නටබුන් සොයා ගත් අතර එයට ඔහු "ට්‍රොම්බෝන් පම්පා" යන නම තැබීය. මාචු පික්චු මෙන්ම, එස්පිරිටු පම්පා නටබුන් කලාපයද අධික ලෙස වල්බිහිවී තිබූ අතර බිංග්හැම්ට සටහන් කරගත හැකි වූයේ ගොඩනැගිලි කිහිපයක් පමණි.
</p><p class='has-text-justified'>1964 දී ජීන් සැවෝයි එස්පිරිටු පම්පා හි නටබුන් තවදුරටත් ගවේෂණය කර කලාපයේ සම්පූර්ණ ප්‍රමාණය හෙළි කළ අතර එය විල්කබාම්බා ලෙස හඳුනාගෙන ඇති අතර ස්පාඤ්ඤ ආක්‍රමණයෙන් පසුව විට්කෝස් වෙතින් ඉන්කාවරුන් පලා විත් සිටි ප්‍රදේශය ලෙස හදුනා ගත්තේය.</p><p class='has-text-justified'>යේල් විශ්ව විද්‍යාලයේ සහ ජාතික භූගෝලීය සංගමයේ අනුග්‍රහය යටතේ 1912 දී බිංග්හැම් නැවත මාචු පික්චු වෙත පර්යේෂණ සදහා පැමිණියේය.
පේරු ජනාධිපති ලෙගුවාගේ පූර්ණ සහාය තිබුණු මෙම සංචාරදී දේශීය කම්කරුවන් ලවා මාස හතරක කාලයක් භූමිය එළි පෙහෙළි කිරීම සිදු කරන ලද අතර එය කුස්කෝ ප්‍රාන්තයේ නායකයාගේද සහාය ඇතිව කඩිනම් කරන ලදී.
</p></div></div><div class='columns'><div class='column is-9'><p class='has-text-justified'>කැණීම් 1912 දී ආරම්භ කරන ලද අතර 1914 සහ 1915 දී තවදුරටත් කැණීම් කරන ලදී. බිංග්හැම් මාචු පික්චු වෙත වැඩි වශයෙන් අවධානය යොමු කළේ එහි ඇති ඉන්කාවරුන්ගේ සියුම් ගල් වැඩ සහ හොඳින් සංරක්‍ෂිත පරිසර ස්වභාවය නිසා ය.
සිය අධ්‍යයන කාලය තුළ ඔහු විවිධ කෞතුක භාණ්ඩ යේල් වෙත ගෙන ගියේය.
එක් කැපී පෙනෙන කෞතුක භාණ්ඩයක් වූයේ 15 වන සියවසේ බිස්මත් ලෝකඩයෙන් සාදන ලද සාම්ප්‍රදායික ඉන්කාන් පිහි කට්ටලයකි. එය මෙතෙක් හමුව ඇති, මෙම මිශ්‍ර ලෝහය අඩංගු පැරණිතම පුරාවස්තුව ලෙස සැලකේ.</p><p class='has-text-justified'>ගවේෂණය මුලින් දේශීය ආයතන විසින් පිළිගනු ලැබුවද, ඔවුන් ඉක්මනින්ම බිංග්හැම්ට නීතිමය හා සංස්කෘතික අක්‍රමිකතා චෝදනා එල්ල කළේය.
බිංග්හැම්ගේ කණ්ඩායම පුරාවස්තු සොරකම් කර බොලීවියාව හරහා පේරු සිට පිටතට ගෙන යන බවට කටකතා පැතිර ගියේය. (ඇත්ත වශයෙන්ම, බිංග්හැම් බොහෝ කෞතුක වස්තු ඉවත් කළ නමුත් ඒවා විවෘතව හා නීත්‍යානුකූලව යේල් විශ්ව විද්‍යාල කෞතුකාගාරයේ තැන්පත් කරන ලදී). </p><p class='has-text-justified'>1852 පේරු සිවිල් නීතියේ සඳහන් වූයේ පුරාවිද්‍යාත්මක සොයාගැනීම් සාමාන්‍යයෙන් පෞද්ගලික ඉඩමක තිබී සොයාගත් අවස්ථා හැර අනෙක්වා සොයාගත් තැනැත්තාට අයත් වන බවයි.
කැණීම් මගින් නටබුන් කලාපයට හානියක් සිදු වූ බවත්, දේශීය පුරාවිද්‍යාඥයින්ට ඔවුන්ගේ ඉතිහාසය පිළිබඳ දැනුම අහිමි වූ බවත් කියමින් ප්‍රාදේශීය පුවත්පත් විවේචන ඉදිරිපත් කළේය.
</p><p class='has-text-justified'>ඉඩම් හිමියෝ කැණීම් කරුවන්ගෙන් කුලිය ඉල්ලා සිටියහ. බිංග්හැම් සහ ඔහුගේ කණ්ඩායම මාචු පික්චු හැර යන විට, ප්‍රදේශවාසීන් මාචු පික්චු සහ එහි සංස්කෘතික නටබුන් වල අයිතිය ආරක්ෂා කර ගැනීම සඳහා සන්ධාන පිහිටුවා තිබුණු අතර, බිංග්හැම් කියා සිටියේ මෙම පුරාවස්තු ඇමරිකානු ආයතනවල ප්‍රවීණයන් විසින් අධ්‍යයනය කළ යුතු බවයි.</p></div><div class='column is-3'><figure><img src='./images/places/1.jpg'><figcaption>බින්හැම් ගේ ගවේෂණ වලින් හමුවූ පැරණි ඉන්කා උපකරණ</figcaption></figure></div></div><div class='columns'><div class='column is-6'><figure><img src='./images/places/3.jpg'><figcaption>බින්හැම් ගේ ගවේෂණ වලින් හමුවූ ඉන්කාවරුන්ටම ආවේණික රිදී ටුපස්.</figcaption></figure><figure><img src='./images/places/4.jpg'><figcaption>මාචු පික්චු බිමෙහි නිදැල්ලේ වෙසෙන ඇල්පකා සතුන්</figcaption></figure></div><div class='column is-6'><figure><img src='./images/places/1-1.jpeg'><figcaption>මාචු පික්චු කලාපයේ වෙසෙන දේශීය වැසියන්</figcaption></figure><figure><img src='./images/places/12.jpg'><figcaption>පේරුහි පචකුටි අධිරාජ්‍යයාගේ ස්මාරකය </figcaption></figure></div></div><h6>මාචු පික්චු වැසියන්ගේ ජන ජීවිතය, දේශගුණය හා තවත් විස්තර මීළඟ කලාපයෙන්... </h6><?php require_once '../../template/footer.php'; ?>
