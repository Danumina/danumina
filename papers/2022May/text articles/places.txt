#බිලි පුජා හා මිත්‍යා විශ්වාස

මාචු පික්චු නගරයේ මිනිස් හා සත්ව බිලි පුජා සුලභව පැවැත්වුනු බවට සාධක හමුවෙයි. ඇතැම් මිනිස් බිලි පුජා නිසි භූමදානයක්ද සිදු නොවුණු බවට සාක්ෂි ඇත. 
එවැනි බිලි පුජා අතර මරණින් මතු වංශාධිපතියෙකු සමඟ ජීවිතයක් ගත කිරීම සඳහා රැඳවියන් තම ජීවිතය පුජා කළ බවට සාක්ෂි තිබේ.

#භූ පිහිටීම

මාචු පික්චු පිහිටා ඇත්තේ සමකයට අංශක 13.164 ක් දකුණින් දකුණු අර්ධගෝලයේ ය. එය ඉන්කා අගනුවර වන කුස්කෝ සිට වයඹ දෙසින් කිලෝමීටර් 80 ක් (සැතපුම් 50 ක්) දුරින් මාචු පික්චු කන්ද මුදුනේ පිහිටා ඇත. 
එය මධ්‍ය මුහුදු මට්ටමට වඩා මීටර් 2,430 (අඩි 7,970) ක් පමණ උසින් පිහිටන නිසා එයට ඉන්කා අගනුවරට වඩා මෘදු දේශගුණයක් තිබුණි. 
අද වනවිට  එය දකුණු ඇමරිකාවේ වැදගත්ම පුරාවිද්‍යාත්මක ස්ථානයක් වන අතර ලතින් ඇමරිකාවේ වැඩිපුරම සංචාරය කරන සංචාරක ආකර්ෂණයන්ගෙන් එකක් වන අතර පේරු හි වැඩිපුරම සංචාරය කරන ස්ථානයකි.

මාචු පික්චු වල දේශගුණයෙහි තෙත්, ග්‍රීෂ්ම සහ වියළි හිම සහිත ශීත සෘතුවල ලක්ෂණ ඇති අතර වාර්ෂික වර්ෂාවෙන් වැඩි ප්‍රමාණයක් ඔක්තෝබර් සිට මාර්තු දක්වා ඇද හැලේ.

මාචු පික්චු පිහිටා ඇත්තේ උරුබම්බා ගඟේ දුන්නක හැඩයට ඉහළිනි. මෙම ප්‍රදේශය ගඟෙන් නැඟී එන ජල වාෂ්ප වලින් තෙත්ව පවතී. නගරයේ පිහිටීම යුධමය රහසක් වූ අතර එහි ගැඹුරු ප්‍රපාත සහ බෑවුම් සහිත කඳු ස්වාභාවික ආරක්ෂාවක් සැපයීමට සමත් විය. 
පොන්ගෝ ඩි මයිනික් හි උරුබම්බා ගඟ හරහා ඉන්කාවරුන් විසින් තණකොළ වලින් සකස් කල කඹ වලින් පාලම් තනා ඔවුන්ගේ හමුදාවට රහසිගත පිවිසුම් සැපයූ බවට සාක්ෂි හමුවේ. 
මීටර 6 (අඩි 20) ක් පමණ උසැති කඳු බෑවුමක හිඩැසක් ඇති ස්ථානයක ගස් කඳන් එක්කොට තැනු පාලම් මාචු පික්චුවලට බටහිර දෙසින් ඉදිකර ඇත.

මාචු පික්චු නගරය මාචු පික්චු සහ හුආනා පික්චු යන කඳු දෙක අතර සෑදලයක සේ පිහිටා ඇති අතර, පහසුවෙන් අවහිර කළ නොහැකි උල්පත් වලින් සමන්විත ජල සැපයුමක් එයට ඇත. 
එයට පිවිසෙන කඳුකරය පුරා ටෙරසයන් තනන ලද අතර, බෝග වගා කිරීම සඳහා වැඩි ගොවි බිම් සැපයීමට මෙන්ම යුධ ආක්‍රමණිකයින්ට නැඟිය යුතු බෑවුම් වැඩි කිරීමට ඉන් හැකිව ඇත. 
ටෙරස් මගින් පාංශු ඛාදනය අඩු වූ අතර නායයෑම් වලින් ආරක්ෂා විය. මාචු පික්චු සිට උස්-උන්නතාංශ මාර්ග දෙකක් කඳුකරය හරහා නැවත කුස්කෝ දක්වා ගමන් කරයි, එකක් ඉර ගේට්ටුව හරහා වන අතර අනෙක ඉන්කා පාලම හරහා වෙයි. 
ආක්‍රමණිකයන් ඔවුන් වෙත ළඟා වුවහොත් දෙකම පහසුවෙන් අවහිර කළ හැකිය.

ඇතුලත භූ සැලැස්ම

මාචු පික්චු නගරය දළ වශයෙන් නාගරික අංශයක් හා කෘෂිකාර්මික අංශයක් ලෙසත් ඉහළ නගරයක් හා පහළ නගරයක් ලෙසත් බෙදා ඇත. පන්සල් සහ රාජකීය නිවාස තිබෙන්නේ ඉහළ නගරයේ වන අතර පහළ ගබඩා හා කම්කරු නිවාස පිහිටා තිබුණි.

එහි ගෘහ නිර්මාණ ශිල්පය කඳුකරයට අනුවර්තනය වී ඇත. නැගෙනහිර-බටහිර මධ්‍යම චතුරශ්‍රය වටා පුළුල් සමාන්තර ටෙරස් මත ගොඩනැගිලි 200 ක් පමණ සකස් කර ඇත. 
නවීන නාලිකා පද්ධති මඟින් කෙත්වතු සඳහා වාරිමාර්ග සපයන ලදී. බිත්තිවල ඇති ගල් පඩිපෙළ නගරය හරහා විවිධ මට්ටම්වලට ප්‍රවේශ වීමට ඉඩ ලබා දී ඇත. නගරයේ නැගෙනහිර කොටස බොහෝ විට නිවෙස් වලින් සමන්විත විය. 
චතුරශ්‍රයෙන් වෙන් කරන ලද බටහිර කොටස, ආගමික හා චාරිත්රානුකූල දේ සඳහා පැවතුණි. නිරීක්ෂණාගාරයක් ලෙස භාවිතා කර ඇති දැවැන්ත කුළුණක් වන ටොරියන් කුළුණ මෙම කොටසට අයත් වේ.

පළමු කලාපයේ පිහිටා ඇති ප්‍රාථමික පුරාවිද්‍යාත්මක වටිනාකමක් ඇති ඒවා ලෙස ඉන්ටිහුආටානා, සූර්ය දේවාලය සහ ජනේල තුනේ කාමරය දැක්විය හැක. 
මේවා ඔවුන්ගේ සූර්ය දෙවියා සහ ශ්‍රේෂ්ටතම දේවතාවිය වන ඉන්ටි වෙනුවෙන් පුද පූජා වලට වෙන් කරන ලදී. 

ජනාකීර්ණම ප්‍රදේශය වුයේ පහළ පංතියේ මිනිසුන් වාසය කළ පහළ නගර ප්‍රදේශයයි. ගබඩා ගොඩනැගිලි සහ සරල නිවාස එයට ඇතුළත් ය.

රාජකීය ප්‍රදේශය වුනු ඉහල නගරය වංශවත් අය සඳහා වූ අංශයක් වන අතර එය බෑවුමකට ඉහළින් පේළි වල පිහිටා ඇති නිවාස සමූහයකි. 
එහි රතු පැහැයෙන් යුත් බිත්ති වලින් සමන්විත වූ නිවාස අමූටාස් හෙවත් පුජනීය අයගේ ඒවා වූ අතර ට්‍රැපෙසොයිඩ් හැඩැති කාමර වල ඔස්ටාස් හෙවත් කුමාරිකාවන් වාසය කළේය. 
එහි තිබු ස්මාරක සොහොන කැටයම් කළ පිළිමයකි. එය චාරිත්‍ර හෝ පූජා සඳහා භාවිතා කරන ලදී.

ඉන්කා ගෘහ නිර්මාණ ශිල්පයට ආවේණික වූ වෙයිරෝනා ශෛලියෙන් යුත් තුන් පැති ගොඩනැගිලි මෙහි දක්නට ලැබේ.

හිරු දේවාලය - ටොරියොන්

අර්ධ වෘත්තාකාර දේවමාළිගාවක් වන මෙය බිංග්හැම් පෙන්වාදෙන "රාජකීය සොහොන් ගෙය" ට ඉහළින් පිහිටි එකම පර්වතයක් මත ඉදිකර ඇති අතර එය කුස්කෝහි හමු වූ සූර්ය දේවාලයට හා පිසාක්හි හමු වූ සූර්ය දේවාලයට සමාන වේ.
දේවමාළිගාව තුළ මීටර් 1.2 පළල මීටර් 2.7 දිග ගලෙන් තැනූ වේදිකාවක් ඇත. 

ඉන්ටිහුටනා ගල

ඉන්කාවරුන්ගේ තාරක විද්‍යාත්මක හා ශාස්ත්‍රීය දැනුම පෙන්වන මෙම ගල, ශීත කාලයේ, හිරු හා සම්පත වන සේ ඉදිකර ඇත. ක්වෙචුවා භාෂාවෙන් ඉන්ටිහුටනා යන්නෙහි තේරුම, "හිරු බැඳ තබාගන්නා ස්ථානය" යන්නයි. ඔවුන්ගේ විශ්වාසය වන්නට ඇත්තේ හිරුගේ බලය ඉන්ටිහුටනා ගල මත තිබෙන බව වන්නට ඇත. මෙම ගල ඉන්කාවරුන්ගේ පූජනීය ස්ථානයකි.

1981 දී පේරුහි මාචු පික්චූ අවට වර්ග කිලෝමීටර් 325.92 (වර්ග සැතපුම් 125.84) ක භූමි ප්‍රදේශයක් “ඓතිහාසික අභයභූමියක්” ලෙස ප්‍රකාශයට පත් විය. 
එහි නටබුන් වලට අමතරව, අභය භූමියට යාබද කලාපයේ විශාල කොටසක් ඇතුළත් වන අතර, එම කලාපය පේරු යුන්ගාස් සහ මධ්‍යම අන්දියානු තෙත් පූනා පරිසර කලාපවල ශාක හා සත්ත්ව විශේෂ විශාල ප්‍රමාණයකින් පොහොසත්ය.

1983 දී යුනෙස්කෝව විසින් මාචු පික්චු ලෝක උරුමයක් ලෙස නම් කරන ලද අතර එය “ඉන්කා ශිෂ්ටාචාරයට සහ එහි ගෘහ නිර්මාණ ශිල්පයේ සුවිශේෂී සාක්ෂියක්” ලෙස විස්තර කරන ලදී. පසුව, 2007දී මාචු පික්චු නව ලෝක පුදුමවලින් එකක් ලෙස නම් විය.

6. ඉන්කාවරුන්ගේ නිවාස පෙළක් 
7. හිරු දේවාලය  
8. ඉහල නගර ප්‍රදේශයේ සොහොන් ස්මාරකය 
9. ඉන්කාවරුන් ඉදිකළ ලණු පාලමක අනුරුවක් 
10. ට්‍රැපෙසොයිඩ් හැඩැති කාමර
11. මාචු පික්චු සිතියම 
12. පේරුහි පචකුටි අධිරාජ්‍යයාගේ ස්මාරකය 
13. හිරු දේවාලයේ පාෂාණ පතුලේ නෙළන ලද මේවා අහස නිරීක්ෂණය කිරීම සඳහා සැදූ ජල කණ්ණාඩි ලෙස හඳුනාගෙන ඇත.
14. වෙයිරෝනා ශෛලියේ මුරගෙය 
1-2 - දෙස් විදෙස් සංචාරකයින්ගෙන් පිරී යන මාචු පික්චු 