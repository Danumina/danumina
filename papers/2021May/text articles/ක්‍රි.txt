කැලිගුල්ලා 


කැලිගුල්ලා නොහොත් ගෙයියස් ගෙමානිකුස්, රෝමයේ තුන්වන අධිරාජ්‍යයා විය. මොහු ගෙමාකුස් නම් ජනප්‍රිය සෙම්පතිවරයෙකුගේ සහ, පලමුවන රෝම අධිරාජ්‍යයා වන ඔගස්ටස් සීසර් ගේ මිණිබිරිය වන වැඩිමහලු ඇග්‍රිපිනා ගේ පුතාවේ. කැලිගුල්ලා උපත ලැබුවේ රෝම අධිරාජ්‍යයේ ප්‍රමුඛ පාලන පවුලකටය​. එය සාම්ප්‍රදායිකව ජූලියෝ-ක්ලෝඩියානු රාජවංශය ලෙස හදුන්වනු ලැබේ. 
ජර්මානිකුස්ගේ මාමා සහ දරුකමට හදාගත් පියා වන ටයිබීරියස් ක්‍රි.ව. 14 දී ඔගස්ටස්ගෙන් පසු රෝමයේ අධිරාජ්‍යයා ලෙස පත් විය. පළ​මුව, ගෙයියස්, ගෙයියස් ජුලියස් සීසර්ගේ නමින් නම් කර තිබුණද, ඔහු තම පියාගේ සොල්දාදුවන්ගෙන් "කැලිගුල්ලා" ("කුඩා [සොල්දාදුවාගේ]  බූට් සපත්තුව") යන අන්වර්ථ නාමය ලබා ගත්තේය. ඇන්ටියෝක්හිදි ජර්මානුකුස්ගේ මරණයත් සමග, ඇග්‍රිපිනා සිය දරුවන් හයදෙනා සමඟ රෝමයට ආපසු ගියාය. මෙයට හේතුව වූයේ ඇය ටයිබීරියස් සමඟ ඇතිවී තිබූ  දරුණු ගැටුමකි. මෙම ගැටුමේ ප්‍රථිපලයක් ලෙස ඇගේ පවුල විනාශ වූ අතර කැලිගුල්ලා දිවි ගලවා ගත් එකම පිරිමි තැනැත්තා විය. මාරාන්තික කුමන්ත්‍රණවලට හසු නොවූ කැලිගුල්ලා ක්‍රි.ව. 31 දී කැප්‍රි දූපතේ අධිරාජ්‍යයා සමඟ එක්වන ලෙස ආරාධනාව පිළිගත්තේය. මේ වන විට ටයිබීරියස් පාලනයෙන් ඉවත් වී වසර පහක් ගත වී තිබුණි. ක්‍රි.ව. 37 දී, ටයිබීරියස්ගේ අභාවයෙන් පසු, කැලිගුල්ලා ඔහුගේ දරුකමට හදාගත් සීයාගෙන් පසු රෝම​ අධිරාජ්‍යයා බවට​ පත් විය.
කැලිගුල්ලාගේ පාලන සමයේ ඉතිරිව ඇති ප්‍රභවයන් ස්වල්පයෙන්, පාලනයේ සමයේ මුල් මාස හය ඔහු ඉතා උතුම් හා මධ්‍යස්ථ අධිරාජ්‍යයෙකු ලෙස විස්තර කර ඇතත් පසුව මෙම මූලාශ්‍ර, ඔහුගේ කුරිරුකම, දුක්ඛිතභාවය, අධිකහැසිරීම සහ ලිංගික විකෘති කිරීම් කෙරෙහි අවධානය යොමු කරන අතර, ඔහු උමතු ඒකාධිපතියෙකු ලෙස ඉදිරිපත් කරයි.
මෙම මූලාශ්‍රවල විශ්වසනීයත්වය සැක සහිත වුවත්, ඔහුගේ කෙටි පාලන සමයේදී, කැලිගුල්ලා අධිරාජ්‍යයාගේ පෞද්ගලික පාලනය බලය වැඩි කර ආණ්ඩු සහ පුරවැසි බලතල අවම කිරීමට කටයුතු කළ බව දැනගන්නට ලැබේ. ඔහු තමාගේ අභිලාෂකාමී ඉදිකිරීම් ව්‍යාපෘති සහ සුඛෝපභෝගී වාසස්ථාන කෙරෙහි වැඩි අවධානයක් යොමු කළ අතර, රෝමයේ ක්ලෝඩියා සහ ඇනියෝ නවස් නම් ජලධර දෙකක් ඉදිකිරීමට ආරම්භ කළේය. තවද, ඔහුගේ පාලන සමයේදී මෞරේටානියා සේවාදායක රාජධානිය රෝමයේ පළාතක් ලෙස තමා යටතට ගත්තේය.
ක්‍රි. පූ. 41 දී ප්‍රිටෝරියානු ආරක්‍ෂක බළකායේ නිලධාරීන්, සනාතණ මණ්ඩල සභිකයින් සහ රාජ සභිකයන් විසින් කරන ලද කුමන්ත්‍රණයක ප්‍රතිපලයක් ලෙස කැලිගුල්ලා ඝාතණය කරන ලදී. කුමන්ත්‍රණකරුවන්ගේ උත්සාහය වූයේ කැලිගුල්ලාගේ ඝාතනයත් සමග රෝම ජනරජය යථා තත්වයට පත් කිරීමටය. එහෙත්, මෙම වෑයම අසාර්ථක විය. කැලිගුල්ලා ඝාතනය කළ දිනයේ,  ප්‍රීටෝරියානුවන් ඔහුගෙන් පසු ඔහුගේ මාමා වන ක්ලෝඩියස් ඊළඟ රෝම අධිරාජ්‍යයා ලෙස ප්‍රකාශයට පත් කළහ.
ක්‍රි. ව. 68 දී ඔහුගේ බෑණනුවන් වූ නීරෝගේ වැටීම තෙක් ජූලියෝ-ක්ලෝඩියානු රාජවංශය දිගටම අධිරාජ්‍යය පාලනය කළද, කැලිගුලාගේ මරණය, ජුලී සීසර්ගේ පිරිමි පරම්පරාව අවසානය නිල වශයෙන් සනිටුහන් කළේය.












පෙර අවදිය​
ගයස් ජුලියස් සීසර් (ඔහුගේ ප්‍රසිද්ධ ඥාතියෙකුගේ ගෞරවය පිණිස නම් කර ඇත​.) ක්‍රි.ව. අගෝස්තු 12 වන දින ඇන්ටියම් (නූතන ඇන්සියෝ සහ නෙටූනෝ) හි උපත ලැබූ මොහු ගෙමානුකුස් සහ ඔහුගේ දෙවන ඥාති සහෝදරිය වන වැඩිමහලු අග්‍රිපා ( මාකස් විප්සානියස් සහ වැඩිමහල් ජූලියාගේ  දියණිය​, ඔගස්ටස්ගේ මිනිබිරිය) ගේ පුතණුවන් විය​. 
         ගයස්ට නීරෝ සහ ඩ්‍රූසස් නම් වැඩිමහල් සහෝදරයන් දෙදෙනෙකු හා කුඩා ඇග්‍රිප්පා, ජුලියා ඩ්‍රුසීලියා සහ ජුලියා ලිවිල්ලා නමින් බාල සහෝදරියන් තිදෙනෙක් ද විය. එපනක් නොව, ඔහු ජර්මනිකස්ගේ බාල සොහොයුරා සහ අනාගත අධිරාජ්‍යයා වූ ක්ලෝඩියස්ගේ ගේ බෑණණුවන් ද විය​. 
        වයස අවුරුදු දෙක තුනක පිරිමි ළමයෙකු ලෙස ගායස් තම පියා වන ජර්මානුකුස් සමඟ 
ජර්මානියාවේ උතුරේ මැතිවරණ ව්‍යාපාර සඳහා ගියේය.ගායස් බූට්ස් සහ සන්නාහ ඇතුළු කුඩා සොල්දාදුවෙකුගේ ඇඳුමකින් සැරසී සිටීම ගැන සොල්දාදුවන් සතුටු විය. ඔහු පැළඳ සිටි කුඩා බූට් සපත්තු (කැලිගේ) නිසා ලතින් භාෂාවෙන් "කුඩා (සොල්දාදුවාගේ) ඇරඹුම" යන අර්ථය ඇති කැලිගුල්ලා යන ආදරණීය අන්වර්ථ නාමයක් ඔහුට ඉක්මනින් ලැබුණි. කෙසේවෙතත්, ගයස් මෙම අන්වර්ථ නාමයට කාලයත් සමග ඇකමැති වූ බව වාර්තා වේ. 
ජර්මානිකුස් දේශපාලන ප්‍රතිමල්ලවයකු ලෙස සැලකූ ටයිබීරියස්ගේ නියෝජිතයෙකු විසින් ජර්මානිකුස්ව සිරියාවේදී වස දී ඝාතනය කල බව සූටෝනියස් නැමැති රෝම ඉතිහාසඥයෙකු සදහන් කර ඇත​. කැලිගුල්ලා ඔහුගේ පියාගේ අභාවයෙන් පසු, කැලිගුලා ටයිබීරියස් සමඟ තිබූ සබඳතා පිරිහෙන තෙක් ඔහුගේ මව සමඟ ජීවත් විය. ස්වාමිපුරුෂයා ප්‍රතිවාදියෙකු වේ යැයි බියෙන් ටයිබීරියස් ඇග්‍රිපිනාට නැවත විවාහ වීමට ඉඩ නොදුනි. අග්‍රිපිනා සහ කැලිගුලාල්ගේ සහෝදරයා වන නීරෝව රාජද්‍රෝහී චෝදනාව මත ක්‍රි.ව. 29 දී පිටුවහල් කරන ලදී. 
        නව යොවුන් වියේ පසුවන කැලිගුලා ඔහුගේ මිත්තණිය (සහ ටයිබීරියස්ගේ මව) ලිවියා සමඟ ජීවත් වීමට යවන ලදි. ඇයගේ මරණයෙන් පසු, ඔහුගේ ආච්චි ඇන්ටෝනියා මයිනර් සමඟ ජීවත් වීමට ඔහුව යවන ලදි. ක්‍රි.ව. 30 දී ඔහුගේ සහෝදර ඩ්‍රූසස් රාජද්‍රෝහී චෝදනාව මත සිරගත කරන ලද අතර ඔහුගේ සහෝදර නීරෝ සාගින්නෙන් හෝ සියදිවි නසාගැනීමෙන් මරණයට පත් විය​. 
        ක්‍රි.ව. 31 දී කැලිගුල්ලා රිමාන්ඩ් කරනු ලැබුවේ කප්‍රි හි ටයිබීරියස්ගේ පෞද්ගලික රැකවරණය සඳහාය. එහිදී ඔහු වසර හයක් ජීවත් විය. බොහෝ දෙනා පුදුමයට පත් කරමින්, කැලිගුල්ලාව ටයිබීරියස් විසින් බේරා ගන්නා ලදි.ඉතිහාසඥයන්ට අනුව, කැලිගුලා විශිෂ්ට නළුවෙකු වූ අතර, අනතුර හඳුනාගෙන, ටයිබීරියස් කෙරෙහි ඇති ඔහුගේ අමනාපය සැඟවිය. නිරීක්‍ෂකයෙකු කැලිගුල්ලා ගැන පවසා ඇත්තේ මෙසේය​, “කිසි විටෙකත් වඩා හොඳ සේවකයෙකු හෝ නරක ස්වාමියෙකු සිටියේ නැත!”
        තම මව සහ සහෝදරයා වෙනුවෙන් පළිගැනීම ගැනීම සඳහා ටයිබීරියස්ව කිරිච්චියකින් ඝාතනය කිරීමට සැලසුම් කර තිබූ බව කැලිගුල්ලා පසුව​ කියා සිටියේය. කෙසේ වෙතත්, ආයුධය ටයිබීරියස්ගේ නිදන කාමරයට දක්වා රැගෙන ආවත් කලිගුල්ලා, අධිරාජ්‍යයා ඝාතණය නොකර, කිරිච්චිය බිමට විසි කර ඇත​. ටයිබීරියස් මේ ගැන දැන සිටි නමුත් කිසි විටෙකත් ඒ ගැන කිසිවක් කිරීමට එඩිතර වූයේ නැත. කැලිගුලා ඒ වන විටත් ඉතා දරුණු හා කුරිරු පුද්ගලයෙකු බව සූටෝනියස් පවසයි. සූටෝනියස් මෙසේ සදහන් කර ඇත​: ටයිබීරියස් කැලිගුල්ලාව කප්‍රි වෙත ගෙන එන විට, ඔහුගේ අරමුණ වූයේ කැලිගුල්ලාට ජීවත්වීමට ඉඩ දීමය. එමගින් ටයිබීරියස් "තමා සහ සියලු මිනිසුන්ගේ විනාශය සනාථ කිරීම සහ රෝමයේ මිනිසුන් උදෙසා දුෂ්ටයෙකු ද ලෝකය සදහා ෆියතෝනයෙකු ද​ ඇති දැඩි කරන බව ඔප්පු කිරීමටය”.
ක්‍රි.ව. 33 දී ටයිබීරියස් කැලිගුල්ලාට ගෞරවනීය රාජ නිලධාර තනතුරක්  ලබා දුන්නේය. ඔහු අධිරාජ්‍යයා බවට පත්වන තෙක් එම තනතුර දැරීය. මේ අතර, කැලිගුලාගේ මව සහ ඔහුගේ සහෝදර ඩ්‍රූසස් යන දෙදෙනාම සිරගෙදරදී මිය ගියහ. කැලිගුල්ලා ක්‍රි.ව. 33 දී ජූනියා ක්ලෝඩිලා සමඟ කෙටි කලක් විවාහ වී සිටි නමුත් ඊළඟ වසරේදී දරු ප්‍රසූතියෙන් ඇය මිය ගියාය. කැලිගුල්ලා කාලය ගත කලේ වැදගත් පක්‍ෂ සගයෙකු වූ ප්‍රීටෝරියානු නායක, නයිවියස් සුටෝරියස් මැක්‍රෝ සමඟ මිතුරු දමක් ඇති කරගනිමිනි. මෙම මිතුදම හේතුවෙන් මැක්‍රෝ, කැලිගුල්ලා පිලිබද ටයිබේරියස් සමඟ යහපත් ලෙස කතා බස් කලේය.මැක්‍රෝගේ අදහස වූවේ, මෙමගින් කැලිගුල්ලා සහ ටයිබේරියස් අතර තිබූ වෛරය සහ සැකය මැඩ පැවැත්වීමටය​. ක්‍රි.ව​. 35 දී ටයිබීරියස් ඔහුගේ බූදලයේ ඒකාබද්ධ උරුමක්කාරයන් ලෙස කැලිගුල්ලා සහ​ ටයිබීරියස් ජෙමෙලස් නම් කරන ලදී.




අධිරාජ්‍යයා


මුල් පාලන සමය


ක්‍රි. ව​. 37 දී ටයිබේරියස් මරණයට පත් විය​. ඔහුගේ බූදලය සහ නිළතල, ඒකාබද්ධ උරුමක්කාරයා වන කලිගුල්ලා හා ටයිබීරියස් ජෙමෙලස් (ටයිබේරියස් ගේ මුණුබුරා) වෙත පවරා තිබුණි. ටයිබීරියස්ගේ වයස අවුරුදු 77 දී, ඔහුගේ මරණීය යහනේ මිය ගියත්, සමහර ඉතිහාසඥයන් තවමත් උපකල්පනය කරන්නේ ඔහු ඝාතනයට ලක්වූ බවය. රෝම ඉතිහාසඥය ටැක්ටියස් පවසන්නේ​, රෝමානු ජනතාවගේ ප්‍රීතිය මැද​ මැක්‍රෝ, කලිගුල්ලාගේ උපදෙස මත​, ටයිබීරුයස්ව කොට්ටයකින් හුස්ම සිර කොට මරා දැමූ බවය. සූටෝනියස්ට අනුව​, කැලිගුල්ලා විසිමන්ම මෙම ඝාතනය සිදුකර ඇත​. එහෙත් ඉතිහාස පොත්වල මෙය ඝාතනයක් ලෙස සදහන් කොට නැත​. ටයිබීරියස්ගේ පාලන සමයේදී ලිවූ සෙනෙකා ද එල්ඩර්, ජෝසෆ් හා ෆිලෝ, ටයිබීරියස්ගේ මරණය ස්වභාවික මරණයක් ලෙස වාර්තා කරයි. මැක්‍රෝගේ පිටුබලය ඇතිව, කැලිගුල්ලා උමතුකම හේතු කොට ගෙන ජෙමෙලස් සම්බන්ධයෙන් ටයිබීරියස්ගේ අවසාන කැමැත්ත අහෝසි කළ​ නමුත් ටයිබීරියස්ගේ අනෙකුත් අභිමතයන් ඉටු විය.
        කැලිගුල්ලා, සනාතන මන්ධිර සභාව විසින් ප්‍රදානය කරන ලද අධිරාජ්‍ය බලතල පිළිගෙන මාර්තු 28 වන දින රෝමයට ඇතුළු වූයේ පෙරහැරක් මද්‍යන්නේය. මග දෙපස ජනතාව "ඔහු අපේ බබා", "ඔහු අපේ තාරකාව​" ලෙසින් ජය ගෝසා කලෝය​. කැලිගුල්ලා හැඳින්වෙන්නේ "ලොව පුරා, නැගී එන සිට හිරු බැස යන තෙක්" සියලු දෙනා විසින් අගය කරන ලද පළමු අධිරාජ්‍යයා ලෙසය. කැලිගුල්ලාගේ මෙම ජනප්‍රියත්වයට හේතු කාරන දෙකකි. පළ​මු කාරනාව කලිගුල්ලා  ජර්මානුකුස්ගේ ආදරණීය පුත්‍රයා වීමය. දෙවැන්න, ඔහු ටයිබීරියස් නොවීමය​. නව පාලන සමයේ දී මහජන ප්‍රීතියෙන් මාස තුනක් තුළ සතුන් 160,000 කට වඩා පූජා කළ බව සූටෝනියස් පැවසීය. කැලිගුල්ලාගේ පාලන සමයේ පළමු මාස හත මුළුමනින්ම ප්‍රීතිමත් එකක් බව ෆිලෝ විස්තර කරයි.
කැලිගුලාගේ පළමු ක්‍රියාවන් බොහෝමයක් දේශපාලනික ස්වරූපයක් ගත්තද, එහි ත්‍යාගශීලී ආත්මයක් ඇති බව කියනු ලැබේ. සමාජ සහාය ලබා ගැනීම සඳහා ඔහු ප්‍රීටෝරියානු ආරක්‍ෂක හමුදාව, නගර හමුදා සහ ඉතාලියෙන් පිටත හමුදාව ඇතුළු හමුදාවට බෝනස් ප්‍රදානය කළේය. ඔහු ටයිබීරියස්ගේ රාජද්‍රෝහී ලියකියවිලි විනාශ කළ අතර, රාජද්‍රෝහී නඩු විභාග අතීතයට අයත් දෙයක් බව ප්‍රකාශ කළ අතර පිටුවහල් කරන ලද අයව සිහිපත් කළේය. අධිරාජ්‍ය බදු ක්‍රමයෙන් හානියට පත් වූවන්ට උදව් කල අතර​, ලිංගික අපයෝජකයින් පලවා හැරීමටද කටයුතු කලේය. එපමණක් නොව, මහජනයාට ඉතා අනර්ඝ ග්ලැඩියේටර් උත්සව ද සංවිධානය කලේය.  කැලිගුල්ලා තම මවගේ සහ සහෝදරයන්ගේ ඇටකටු එකතු කර ආපසු ගෙනැවිත් ඔවුන්ගේ දේහය ඔගස්ටස්ගේ සොහොනෙහි තැන්පත් කළේය.


        ඔක්තෝබර් 37 දී, කැලිගුල්ලා බරපතල ලෙස රෝගාතුර විය, නැතහොත් කවුරුන්හෝ ඔහුට වස දුන්නේය​. ඔහු ඉක්මනින්ම ඔහුගේ අසනීපයෙන් සුවය ලැබුවද, බොහෝ අය විශ්වාස කළේ මෙම රෝගයෙන් පසු, තරුණ අධිරාජ්‍යයා දුෂ්ටයෙකු බවට පත්වුනු බවය​. ඔහු තමාට සමීප වූ හෝ බරපතල තර්ජනයක් ලෙස දුටු අයව ඝාතනය කිරීමට හෝ පිටුවහල් කිරීමට පටන් ගත්තේය. සමහරවිට ඔහුගේ අසනීප තත්වයයත් සමග, ඔහුගේ මරණ හේතුවක් කරගනිමින් අන් අය ඔහුව පාගා ඉදිරියට යාමට ඇති ආශාව ඔහුට මතක් වුවා  විය හැක​. ඔහුගේ ඥාති සහෝදරයෙකු හා දරුකමට හදාගත් පුත්, ටයිබීරියස් ජෙමෙලස්ව ඝාතනයට පත් කරන ලදී. මෙය කැලිගුල්ලාගේ සහ ජෙමෙලස්ගේ මිත්තණිය, මැන්ටෝනියා මයිනර්ගේගේ කෝපයට හේතු විය. කැලිගුල්ලා සැබවින්ම ඇයටද වස දුන් බව සූටෝනියස් ඉඟි කළද ඇය සියදිවි නසාගත් බව ඉතිහාසයේ සදහන් වේ. ඔහුගේ මාමණ්ඩිය වූ මාකස් ජුනියස් සිලනස් සහ ඔහුගේ මස්සිනා මාකස් ලෙපිඩස් ද ඝාතනය කරන ලදී. ඔහුගේ මාමා වන ක්ලෝඩියස්ව බේරුණේ කැලිගුල්ලා ඔහුව උපහාසයට ලක්කිරීමට තිබූ කැමැත්ත නිසාය. ඔහුගේ  ප්‍රියතම සොහොයුරිය වූ ජූලියා ඩ්‍රැසිල්ලා උණ රෝගයෙන් ක්‍රි.ව. 38 දී මිය ගියේය. ඔහුගේ අනෙක් සහෝදරියන් දෙදෙනා වන ලිවිල්ලා සහ කැඩා ඇග්‍රිපිනා පිටුවහල් කරනු ලැබීය. ඔහු ඇග්‍රිප්පාගේ මුනුබුරා වීම පිළිකුල් කළ අතර ඔගස්ටස්ට අපහාස කළේ තම මව සැබවින්ම පිළිසිඳ ගත්තේ ඔගස්ටස් සහ ඔහුගේ දියණිය ජූලියා අතර ඇති අනියම් සම්බන්ධතාවයේ ප්‍රතිපලයක් ලෙස බව පවසමින්‍ ය​.  


Translated by- Chamali Kulathunga