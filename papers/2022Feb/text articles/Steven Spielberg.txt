අපි කවුරුත් දන්නා ස්ටීවන් ස්පීල්බර්ග්, එනම් ස්ටීවන් ඇලන් ස්පීල්බර්ග් උපත ලැබුවේ 1946 දෙසැම්බර් 18 දින, ඇමෙරිකා එක්සත් ජනපදයේ ඔහියෝ ප්‍රාන්තයේ සින්සිනාටි ප්‍රදේශයේයි. 
ඇමෙරිකානු මෝෂන් පික්චර්ස් සමාගමේ අධ්‍යක්ෂකවරයෙකු මෙන්ම නිෂ්පාදකයෙකු වූ ඔහු විවිධ චිත්‍රපට හොලිවුඩ් සිනමාවට දායාද කල අතිශය සාර්ථක හා ජනප්‍රිය පුද්ගලයෙකි. ඔහුගේ චිත්‍රපට විද්‍යා ප්‍රබන්ධ වල සිට සම්භාව්‍ය ගනයේ චිත්‍රපට දක්වා විවිධයි. ඔහුගේ චිත්‍රපට අතරින්, ඊටී: ද එක්ස්ට්‍රා-ටෙරෙස්ට්‍රියල් (E.T.: The Extra-Terrestrial - 1982), ක්ලෝස් එන්කවුන්ටර්ස් ඔෆ් ද තර්ඩ් ක්යින්ඩ්(Close Encounters of the Third Kind - 1977) සහ විශේෂයෙන් ෂින්ඩ්ලර්ස් ලිස්ට් (Schindler’s List - 1993) සහ සේවිං ප්‍රයිවට් රයන් (Saving Private Ryan - 1998) වැනි චිත්‍රපට අතිශය සාර්ථක හා සම්මානලාභී ඒවා විය.

ස්පීල්බර්ග් කුඩා කාලයේදීම චිත්‍රපට නිෂ්පාදනය කෙරෙහි උනන්දුවක් දැක්වූ අතර, ඔහුගේ යෞවන කාලය තුළ නිපදවූ මිනිත්තු 40 ක යුද චිත්‍රපටයක් වූ Escape to Nowhere (1962) චිත්‍රපටය, චිත්‍රපට උළෙලකදී පළමු ත්‍යාගය දිනා ගත්තේය. ඔහු ඊළඟට අධ්‍යක්ෂණය කළේ Firelight (1964) නම්වූ විද්‍යා-ප්‍රබන්ධයකි, ඉන් පසුව ඇම්බ්ලින් (1968) නමින් හච්හයිකර්වරුන් පිළිබඳ කෙටි චිත්‍රපටයක් නිර්මාණය විය. ඔහුගේ අවසාන චිත්‍රපටය දුටු යුනිවර්සල් ස්ටූඩියෝස් හි විධායක නිලධාරියෙක් ස්පීල්බර්ග්ට කොන්ත්‍රාත්තුවක් ලබා දුන්නේය. 
ඔහු යුනිවර්සල් ස්ටූඩියෝහි රූපවාහිනී අංශයේ වැඩ කිරීමට පටන් ගත්තේ ලෝන්ග් බීච් හි කැලිෆෝනියා ප්‍රාන්ත විද්‍යාලයට (දැන් කැලිෆෝනියා ප්‍රාන්ත විශ්ව විද්‍යාලය) ඇතුලත් වීමෙන් පසුවයි. ඔහු විවිධ රූපවාහිනී කතා මාලා අධ්‍යක්ෂණය කළේය, විශේෂයෙන් කොලම්බෝ(Columbo), මාකස් වෙල්බි(Marcus Welby), එම්.ඩී(M.D.), සහ ඕවන් මාෂල්(Owen Marshall) ඔහුගේ කතා මාලා විය.

ස්පීල්බර්ග්ගේ මීළඟ චිත්‍රපටය වූ Jaws (1975) ඔහුව ප්‍රමුඛ පෙලේ අධ්‍යක්ෂවරයකු බවට පත් කල අතර එය එතෙක් මෙතෙක් වැඩිම ආදායම් උපයාගත් චිත්‍රපටි වලින් එකකි. හොලිවුඩ් නළු රෝයි ෂයිඩර් නිවාඩු නිකේතනයක පොලිස් ප්‍රධානියා ලෙස පෙනී සිටිමින් මිනිසුන් දඩයම් කරන සුදු මෝරෙකු ඇල්ලීමට උත්සහ කරයි. ඔහු සමඟ එක් වන්නේ සමුද්‍ර ජීව විද්‍යාඥයෙකු ලෙස රිචඩ් ඩ්‍රෙෆස් සහ මෝර දඩයම්කරුවෙකු ලෙස රොබට් ෂෝ ය. ඉහළ ප්‍රශංසාවට ලක් වූ මෙම ත්‍රාසජනක චිත්‍රපටයට හොඳම චිත්‍රපටය ඇකඩමි සම්මානක් සඳහා නම් කෙරුනු අතර එහිදී ජෝන් විලියම්ස් විසින් රචිත සංගීත පටය ඔස්කාර් සම්මානය දිනා ගත්තේය.

ස්පීල්බර්ග් පසුව ක්ලෝස් එන්කවුන්ටර්ස් ඔෆ් ද තර්ඩ් කයින්ඩ් (1977) නම් ගුප්ත විද්‍යා ප්‍රබන්ධ කථාව අධ්‍යක්ෂණය කළේය. ඩ්‍රෙෆස් මෙහි ප්‍රධාන චරිතය රඟපෑ අතර, එහිදී ඔහු සිය වෘත්තීය ජීවිතයේ හොඳම රංගනයක් ඉදිරිපත් කළේය. චිත්‍රපටය සඳහා ස්පීල්බර්ග් හොඳම අධ්‍යක්ෂවරයා සඳහා වන ඔහුගේ පළමු ඇකඩමි සම්මානය ලබා ගත්තේය. විල්මොස් සිග්මන්ඩ්ගේ සිනමාපටය චිත්‍රපටයේ එකම ඔස්කාර් සම්මානය උපයා ගත් නමුත් ස්පීල්බර්ග්ගේ විශේෂ ප්‍රයෝග අතිශය ප්‍රශංසාවට ලක් විය. ඇමෙරිකානු ඩොලර් මිලියන 100 ක දළ ආදායමක්, දෙවරක් එකපිට උපයාගත් ඉතිහාසයේ දෙවන අධ්‍යක්ෂවරයා බවට ස්පීල්බර්ග් පත්විය.
