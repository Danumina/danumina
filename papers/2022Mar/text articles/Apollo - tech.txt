/1. 1969 ජූලි 21 වනදා, බස් ඔල්ඩ්‍රින්, නීල් ආම්ස්ට්‍රෝන්ග් සමඟ සඳමත සිටින ඡායාරූපය - ඇපලෝ 11 මෙහෙයුම 
2. ගගනගාමී විලියම් ඇන්ඩර්ස් විසින් ගත් පෘථිවි ඡායාරූපය - ඇපලෝ 8 මෙහෙයුම (1968)
/3. 1961 වසරේ මැයි 25, ජනපති කෙනඩි විසින් ඇමෙරිකානු කොන්ග්‍රසය ඉදිරියේ, මිනිසෙකු සඳ මතට ගෙනයාමේ යෝජනාව ඉදිරිපත් කරමින්
4. නාසා අභ්‍යවකාශ ඉංජිනේරු , ජෝන් හූබෝල්ට් විසින්, ලුනාර් චන්ද්‍ර මොඩියුලයේ ක්‍රියාකාරීත්වය ඉදිරිපත් කරමින්   
5. ඇපලෝ 11 ලුනාර් මොඩියුලය සඳ මත. නීල්  ආම්ස්ට්‍රෝන්ග්  විසින් ගත් ඡායාරූපයකි.
6. ඇපලෝ 11 කාර්ය මණ්ඩලය, වමේ සිට, අණදෙන්නා නීල් ආම්ස්ට්‍රෝන්ග්, මෙහෙයුම් මොඩියුලයේ මයිකල් කොලින්ස්, ලුනාර් මොඩියුලයේ බස් ඔල්ඩ්‍රින්.
7. අසාර්ථක ඇපලෝ පළමු මෙහෙයුමේ, මියගිය ගගනගාමීන් තිදෙනා, එඩ් වයිට්, ගස් ග්‍රිසම්, රොජර් චැෆේ
8. ඇපලෝ පළමු මෙහෙයුමේ මෙහෙයුම් මොඩියුලයේ ඇතුළත හා පිටත දැවී ගොස් තිබුණු අයුරු 
9. ලින්ඩන් බී ජොන්සන් අභ්‍යවකාශ මධ්‍යස්ථානය
10. කෙනඩි අභ්‍යවකාශ මධ්‍යස්ථානය
11. මාෂල් අභ්‍යවකාශ යානා මධ්‍යස්ථානය     
12. ඉයුජීන් කර්නන්, සඳ මත පිහිටවූ ඇමෙරිකානු ධජයට ආචාර කරමින්. - 1972 වසරේ දෙසැම්බර් 19 වනදා, ඇපලෝ 17 අවසන් මෙහෙයුමේදී 
13. ඇපලෝ 11 ගගනගාමීන් රැගත් සැටර්න් V රොකට්ටුව කෙනඩි අභ්‍යවකාශ මධ්‍යස්ථානයේ සිට දියත් වූ මොහොත
/14. රුසියානු ගගනගාමී, යූරී ගගාරින් අභ්‍යවකාශයට යාමේ පුවත
/15.ග්‍රීක පුරාවෘතයේ එන  ආලෝකයේ, සංගීතයේ සහ සූර්ය දෙවියා වන ඇපලෝ

### අභ්‍යවකාශ ඉතිහාසය උඩුයටිකුරු කළ ඇපලෝ මෙහෙයුම

1961 සිට 1972 දක්වා ක්‍රියාත්මක වූ ඇපලෝ වැඩසටහන ලොව පළමුවෙන්ම මිනිසුන් සඳ මතට ගොඩ බැසීමට සමත් වුණු මානව අභ්‍යවකාශ ගමන් වැඩසටහනයි.
නාසා ආයතනය විසින් සිදු කරන ලද එය ඇමෙරිකානුවන්ගේ තුන්වන අභ්‍යවකාශ ගමන් ප්‍රයත්නයයි. 
ඇමෙරිකානුවන්ගේ අභ්‍යවකාශ තරණය ප්‍රථම වරට ඩ්වයිට් ඩී. අයිසන්හවර් ජනාධිපති වරයාගේ පාලන කාලය තුළ මර්කරි ව්‍යාපෘතිය ලෙස ඇරඹිණි. එය මුල්වරට ඇමරිකානුවන් අභ්‍යවකාශයට ගෙන යාමට සමත් විය.
 
#මූලාරම්භය සහ අභ්‍යවකාශ යානාවල හැකියාව අධ්‍යයනය

මර්කරි ව්‍යාපෘතියෙන් පසුව 1960 මුල් භාගයේ ජනපති අයිසන්හවර්ගේ පරිපාලනය තුළ ඇපලෝ වැඩසටහනට මුලාරම්භය සැකසුණි. 
මර්කරි කැප්සියුලයට සීමිත පෘථිවි කක්ෂීය මෙහෙයුමක එක් ගගනගාමියෙකුට පමණක් ගමන් කලහැකිවූ අතර ඇපලෝ මෙහෙයුමෙන් ඉන් ඔබ්බට තිදෙනෙකුගෙන් යුත් කාර්ය මණ්ඩලයක් රැගෙන යාම අපේක්ෂා විය. 
ඉලක්ක කල මෙහෙයුම් අතරට අභ්‍යවකාශ මධ්‍යස්ථානයකට කාර්ය මණ්ඩලයක් රැගෙන යාම, කාර්ය මණ්ඩලයක් සමඟින් චන්ද්‍රයා මත ගොඩබෑම ද ඇතුළත් විය.

#දේශපාලනික වශයෙන් එල්ලවූ පීඩනය

1960 නොවැම්බරයේදී ජෝන් එෆ් කෙනඩි ජනාධිපති ලෙස තේරී පත් වූයේ අභ්‍යවකාශ ගවේෂණය සහ මිසයිල ආරක්ෂණ යන ක්ෂේත්‍රයන්හි සෝවියට් සංගමයට වඩා ඇමරිකානු විශිෂ්ටත්වය පෙන්වන බවට පොරොන්දු වූ ව්‍යාපාරයකින් පසුව ය.
ජනාධිපති අයිසන්හවර්ගේ අක්‍රිය පාලනය හේතුවෙන් සෝවියට් සංගමය හා එක්සත් ජනපදය අතර මෙම ක්ෂේත්‍රයන් අතර පරතරය වර්ධනය වී ඇති බව සහ ඊට එරෙහිව 1960 මැතිවරණයේදී කෙනඩි කතා කරමින් සිටියේය. 
හමුදා බලයෙන් ඔබ්බට අභ්‍යවකාශය තුල බලය පැතිරීම පිලිබඳ ඔහු ප්‍රතිඥා දුන්නේය.

කෙසේ වුවත්, 1961 දී  ඇමෙරිකාවේ 35 වන ජනාධිපති බවට පත් වූ කෙනඩිට ඇපලෝ වැඩසටහන සම්බන්ධයෙන්  හරිහමන් තීරණයකට පැමිණීමටවත් නොහැකි විය.
අභ්‍යවකාශ වැඩසටහනේ තාක්‍ෂණික තොරතුරු ගැන ඔහු එතරම් දැන නොසිටි අතර, කාර්ය මණ්ඩල අභ්‍යවකාශ ගමනකට අවශ්‍ය වූ දැවැන්ත මූදල් ප්‍රමාණය නිසා එය කල් දැමීය.

1961 අප්‍රේල් 12 වන දින සෝවියට් ගගනගාමී යූරි ගගාරින් අභ්‍යවකාශයට පියාසර කළ පළමු පුද්ගලයා බවට පත්වීමත් සමඟ ඇමෙරිකාව හා සෝවියට් රුසියාව අතර වූ තාක්ෂණික තරඟයෙන් පසු බෑමේ ඇමෙරිකානු බිය තවත් වැඩි විය.
ගගාරින්ගේ ගුවන් ගමනෙන් දිනකට පසු එක්සත් ජනපද විද්‍යා හා ගගනගාමී පිළිබඳ කාරක සභාව රැස්වුණු අතර, බොහෝ කොන්ග්‍රස් සභිකයින් කෙනඩිගේ අක්‍රිය බව විවේචනය කරන්නට විය.

ඊට ප්‍රතිචාර ලෙස අප්‍රේල්  20 වන දින කෙනඩි උප ජනාධිපති ලින්ඩන් බී. ජොන්සන්ට ලිපියක් යවමින් ජොන්සන්ගෙන් ඉල්ලා සිටියේ ඇමරිකාවේ අභ්‍යවකාශ වැඩසටහනේ තත්ත්වය පිළිබඳව සොයා බලන ලෙසයි.
ජොන්සන් සතියකට පමණ පසුව ප්‍රතිචාර ලෙස එවූ ලිපියේ සඳහන් වුනේ කාර්ය මණ්ඩලයක් සඳ මතට ගොඩබෑමේ ඉලක්කය තම රටට පළමුව අත්කර ගත හැකි බවයි.

1961 මැයි 25 වන දින කොන්ග්‍රසය අමතමින් ජනාධිපති ජෝන් එෆ් කෙනඩි විසින් 1960 දශකය සඳහාවූ ජාතික ඉලක්කයක් ලෙස  "සඳ මත මිනිසෙකු ගොඩබෑම සහ ඔහුව ආරක්ෂිතව පෘථිවියට ගෙන ඒම" ප්‍රකාශ කිරීමත් සමඟ 
එතෙක් ක්‍රියාත්මක වූ ජෙමිනි ව්‍යාපෘතියට ඇපලෝ නමින් නව මුහුණුවරක් ලැබුණි.

නාසා කළමණාකරු අබේ සිල්වර්ස්ටයින් විසින් මෙම වැඩසටහන නම් කරන ලද්දේ ග්‍රීක පුරාවෘතයේ එන  ආලෝකයේ, සංගීතයේ සහ සූර්ය දෙවියා වන ඇපලෝ නමිනි.

1960 ජූලි මාසයේදී නාසා හි නියෝජ්‍ය පරිපාලක හියු එල්. ඩ්‍රයිඩන් විසින් අභ්‍යවකාශ කාර්ය කණ්ඩායම් සමුළු මාලාවකදී කර්මාන්ත නියෝජිතයින්ට ඇපලෝ වැඩසටහන ප්‍රකාශයට පත් කරන ලදී.
විධාන මොඩියුලයෙන් (විධාන හා සේවා කුටිය) වෙන් කර ඇති මෙහෙයුම් මොඩියුල කුටි සහිත අභ්‍යවකාශ යානයක් සහ ප්‍රචාලන සහ උපකරණ මොඩියුලයක් සඳහා සැලසුම් සකස් කිරීමට එහිදී තීරණය විණි. 
අනතුරුව අගෝස්තු 30 වන දින සැලසුම් ඇඳීම සඳහා තරඟයක් ප්‍රකාශයට පත් කරන ලදී. 
ඔක්තෝබර් 25 වන දින, නව සැලසුම් ඉදිරිපත් කළ ජෙනරල් ඩයිනමික්ස් / කොන්වෙයාර්, ජෙනරල් ඉලෙක්ට්‍රික් සහ ග්ලෙන් එල්. මාටින් යන සමාගම්වලට තම සැලසුම් වල හැකියාව අධ්‍යයනයට කොන්ත්‍රාත්තු තුනක් ප්‍රදානය කරන ලදී.
මේ අතර, අදාළ සැලසුම් තුන විනිශ්චය කිරීම සහ අධීක්ෂණය කිරීම සඳහා මිනුම් දණ්ඩක් ලෙස සේවය කිරීම සඳහා නාසා ආයතනය විසින් මැක්සිම් ෆැගෙට් විසින් මෙහෙයවන ලද අභ්‍යන්තර අභ්‍යවකාශ යානා සැලසුම් අධ්‍යයනයන් සිදු කරන ලදී.

##නාසා ආයතනයේ නව පිබිදීම හා ඇපලෝ මෙහෙයුම් වල සාර්ථකත්වය පිළිබඳ විස්තර මීළඟ කලාපයෙන්... 

#නාසා ආයතනයේ පිබිදීම

ඒ වන විට, එක් ඇමරිකානුවෙකු පමණක් මාසයකට පෙර අභ්‍යවකාශයට පියාසර කර තිබු අතර එකඳු ගගනගාමියෙකු හෝ පෘථුවි කක්ෂයට යැවීමට නාසා ආයතනය සමත්ව නොතිබුණි.
ඒ නිසා සමහර නාසා සේවකයින් පවා කෙනඩිගේ අභිලාෂය සපුරා ගත හැකිදැයි සැක කළහ.
නමුත් ඉන් නොනැවතුණු කෙනඩි, සෝවියට් - ඇමෙරිකානු ඒකාබද්ධ චන්ද්‍ර මෙහෙයුමකට, සෝවියට් රුසියාවට ආරාධනය කළේය. එහෙත් සෝවියට් පාර්ශවයෙන් එය ප්‍රතික්ෂේප විය.  

අභ්‍යවකාශ යානා සැලසුම් ඉදිරිපත් කළ සමාගම්වල ව්‍යාපෘතිවල අසාර්ථක භාවය නිසා ඒවා අතහැර දැමු නාසා ආයතනය නැවතත් 1961 නොවැම්බර් 28  දින නව සැලසුම් සඳහා තවත් තරඟයක් ප්‍රසිද්ධ කළේය. 
NAA(නොර්ත් ඇමෙරිකන් ඇවියේෂන්) ආයතනය ඉදිරිපත් කළ සැලසුම ඉන් තෝරා ගැනිණි. 

1960 ජුලි පළමුවනදා, මාෂල් අභ්‍යවකාශ යානා මධ්‍යස්ථානය නමින්, අභ්‍යවකාශ යානා දියත් කිරීමේ යන්ත්‍ර නිපදවීමට නවතම ආයතනයක් ඇපලෝ මෙහයුම සඳහාම ආරම්භ විය. 
එය නාසා ආයතනයට අයත් වූ අතර ඇලබාමා ප්‍රාන්තයේ හන්ට්ස්විල්හි ස්ථාපනය කෙරිණි.

70 දශකය අවසානය වනවිට මිනිසා සඳමත පා තැබීමේ ඉලක්කය සපුරා ගැනීමට, අති විශාල ආයෝජනයන් කිරීමට නාසා ආයතනය සුදානම් ව සිටියේය. ඒ සඳහා අවශ්‍යවූ තාක්ෂණික නිපැයුම් සඳහා ඇමෙරිකානු ඩොලර් බිලියන 25ක් පමණ එම දශකය තුල ඔවුන් වැය කළේය
(අදවන විට එම මුදලේ වටිනාකම ඩොලර් බිලියන 160ක් පමණ වේ). 
එහි උපරිමයේදී, ඇපලෝ මෙහෙයුම සඳහා මිනිසුන් ලක්ෂ 4ක් පමණ ඔවුන් බඳවා ගත් අතර කාර්මික ආයතන හා විශ්ව විද්‍යාල 20,000ක පමණ සහය ලබාගත්තේය. 

ලොව පළමු, මිනිසුන් සහිත අභ්‍යවකාශ යානා මධ්‍යස්ථානය බිහිවීම ඇරඹුණේ 1961 වසරේදීය. ගගනගාමීන් පුහුණු කිරීම් ඇතුළු සියලුම මෙහෙයුම් මෙම නව මධ්‍යස්ථානය තුල ඇරඹිණි. 
ෆ්ලොරිඩාහි, කේප් කැනවරල් තුඩුවේ මෙතෙක් කරන ලද මෙහෙයුම් වෙනුවට, ටෙක්සාස් ප්‍රාන්තයේ හුස්ටන්හි ඉදි කළ නව මධ්‍යස්ථානයට එම මෙහෙයුම් ගෙන ඒම අරමුණ විය. ජනපති ලින්ඩන් බී ජොන්සන්ගේ මරණයෙන් පසුව, 
ලින්ඩන් බී ජොන්සන් අභ්‍යවකාශ මධ්‍යස්ථානය ලෙස 1973 වසරේදී එය නම් කෙරිණි. 

1962 වසරේ කෙනඩි ජනපතිගේ මරණයත් සමඟ, කෙනඩි අභ්‍යවකාශ මධ්‍යස්ථානය බිහිවිණි. අභ්‍යවකාශ කාර්ය මණ්ඩලයක් ගෙනයාම සඳහා, වඩාත් විශාල යානා නිපදවූ බැවින් ඒවා දියත් කිරීම සඳහා වඩාත් විශාල දියත් කිරීමේ යන්ත්‍රවල අවශ්‍යතාව මතුවිය. 
ෆ්ලොරිඩාහි දියත් කල මෙම මෙහෙයුම් වඩාත් දියුණු කරමින් නව කෙනඩි  අභ්‍යවකාශ මධ්‍යස්ථානය බිහි විය. 

######

1967 දී ඇපලෝ වැඩසටහනේ දරුණු පසුබෑමක් ඇතිවිය. ඊට හේතු වුයේ ඇපලෝ පළමු මෙහෙයුමේ පූර්ව පරීක්ෂණයකදී  කැබින් ගින්නකින් මුළු කාර්ය මණ්ඩලයම මිය යාමත් සමඟයි. 
ඉන් පසුව 1968 දී පළමු කාර්ය මණ්ඩල අභ්‍යවකාශ ගමන සිදු විය. එය ඇපලෝ 7 වන මෙහෙයුම විය. ඉන් පසුව මෙහෙයුම් 6ක් ක්‍රියාත්මක වූ අතර ඉන් 5ක්ම සාර්ථක වුණි. 
අසාර්ථක වූ ඇපලෝ 13(1970) වන මෙහෙයුමේදී චන්ද්‍රයා වෙත යන ගමනේදී එහි ඔක්සිජන් ටැංකිය පුපුරා ගිය අතර චන්ද්‍ර මොඩියුලය "ජීවිතාරක්ෂක මොඩියුලයක්" ලෙස යොදා ගනිමින් කාර්ය මණ්ඩලය ආරක්ෂිතව නැවත පෘථිවියට පැමිණියේය.

පෘථිවි කක්ෂයෙන් ඔබ්බට ගිය පළමු කාර්ය මණ්ඩල මෙහෙයුම ඇපලෝ 7, 1968 වසරේදී ක්‍රියාත්මක විය.
තවත් ආකාශ වස්තුවක් වටා කක්ෂගත වූ පළමු කාර්ය මණ්ඩල අභ්‍යවකාශ යානය ඇපලෝ 8  වූ අතර මිනිසුන් ඉන් එකකට ගොඩ බැස්සවූ පළමු අභ්‍යවකාශ මෙහෙයුම ඇපලෝ 11 ය.

1969 ජූලි 20 වන දින ඇපලෝ 11 මෙහෙයුම සාර්ථක වීමත් සමඟ කෙනඩිගේ ඉලක්කය ඉටුවිය. 
ගගනගාමීන් වන නීල් ආම්ස්ට්‍රෝං සහ බස් ඕල්ඩ්‍රින් ඔවුන්ගේ ඇපලෝ චන්ද්‍ර මොඩියුලය (ලූනර් මොඩියුලය) චන්ද්‍රයා මත ගොඩබස්වා චන්ද්‍ර පෘෂ්ඨය මත ඇවිද ගියේය. 
මයිකල් කොලින්ස්, අණ දෙන හා සේවා සපයන මොඩියුලයේ චන්ද්‍ර කක්ෂයේ රැඳී සිටියේය. තිදෙනාම ජුලි 24 වන දින නැවත පෘථිවියට ආරක්ෂිතව ගොඩ බැස්සේය. 
පසුව එනම් 1972 දක්වා කරන ලද ඇපලෝ මෙහෙයුම් පහකදී ගගනගාමීන් සඳ මතට ගොඩ බැස්සේය. 
අන්තිම ඇපලෝ මෙහෙයුම වූ ඇපලෝ-17, 1972 දෙසැම්බර් මාසයේදී සිදුවිය. ඒ දක්වා ඇපලෝ වැඩසටහනෙන් යානා 6ක් සමගින් ඇමෙරිකානුවන් 12 දෙනෙක් සඳ මතට පා තබා තිබුණි.

සමස්තයක් ලෙස ඇපලෝ වැඩසටහනෙන් චන්ද්‍ර පාෂාණ හා පස් කිලෝග්‍රෑම් 382 ක් පමණ පෘථිවියට ගෙනැවිත් ඇති අතර එය සඳෙහි සංයුතිය හා භූ විද්‍යාත්මක ඉතිහාසය අවබෝධ කර ගැනීමට බෙහෙවින් ඉවහල් විය.
මෙම වැඩසටහන නාසා හි පසුකාලීන මිනිස් අභ්‍යවකාශ ගමන් හැකියාව සඳහා අඩිතාලම දැමූ අතර ජොන්සන් අභ්‍යවකාශ මධ්‍යස්ථානය සහ කෙනඩි අභ්‍යවකාශ මධ්‍යස්ථානය ඉදිකිරීම සඳහා අරමුදල් සම්පාදනය කළේය. 
ගුවන් යානා, විදුලි සංදේශ සහ පරිගණක ඇතුළු රොකට් හා මානව අභ්‍යවකාශ ගමන් සඳහා අහඹු ලෙස තාක්‍ෂණයේ බොහෝ අංශවල දියුණුව ඇපලෝ මෙහෙයුම් මාලාව විසින් ඇති කරන ලදී.

