චර්නොබිල් ඛේදවාචකය

චර්නොබිල් න්‍යෂ්ටික අනතුර 1986 අප්‍රේල් 26 සෙනසුරාදා දින යුක්‍රේනයෙහි උතුරේ ප්‍රිපියාට් නගරයට ආසන්නයේ චර්නොබිල් න්‍යෂ්ටික බලාගාරයේ සිදුවූ ලෝක ඉතිහාසයේ දරුණුතම න්‍යෂ්ටික ව්‍යසනය ලෙස සැලකේ. එය අන්තර්ජාතික න්‍යෂ්ටික සිදුවීම් පරිමාණයේ උපරිමය වන අංක 7 ලෙස උපරිම බරපතලකමකින් යුතුව සිදුවූ න්‍යෂ්ටික බලශක්ති අනතුරු දෙකෙන් එකක් වන අතර එය  අතර අනෙක වන්නේ 2011 ජපානයේ ෆුකුෂිමා ඩයිචි න්‍යෂ්ටික ව්‍යසනයයි. ආරම්භක අනතුර හා පසුකාලීනව සිදුවූ විනාශයන්ද සමඟ 500,000 කට අධික පිරිසකට බලපෑම් ඇති වූ අතර දළ වශයෙන් 2019 වන විට ඇමරිකානු ඩොලර් බිලියන 235ක පමණ හානියක් ගණන් බලා ඇත.
